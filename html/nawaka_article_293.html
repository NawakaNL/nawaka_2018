<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/30106525168_d5a40e6c00_h.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Sebastiaan Bors
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Oliehandelen en Dubai Diner– Palmeiland
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:09
 <br/>
 Geschreven door: LD
 <br/>
 <hr style="margin-top: 8px;"/>
 <div itemprop="articleBody">
  <p>
   Subkamp Palmeiland was vandaag de hele dag te vinden op het water en het land. Het spel oliehandel was een postenspel met twaalf drijvende posten en posten op het land. Per post konden de teams punten verdienen door opdrachten te doen, zodat ze olie konden winnen voor het subkampspel.
  </p>
  <p>
   Een van de waterposten bestond uit het opvissen met je mond van zakjes zand uit een bak water. Op andere posten waren er opdrachten zoals het opgraven van munten, er waren zes verschillende soorten posten. De steentjes die de scouts konden winnen waren verschillende van waarde. Bij iedere post op het water was het een drukte van wel vier of vijf vletten tegelijk. De wind was prima om een goed stukje te zeilen! Jammer genoeg was de weersvoorspelling niet zo mooi als de eerste Nawaka-dagen. De regen viel niet te ontwijken. Gelukkig waren de scouts goed voorbereid op een bui.
  </p>
  <p>
   Op het land ’s middags was het raffinaderijspel met posten waar je de olie moest winnen. Zo hadden de posten ook te maken met het thema olie. Eén van de posten was een plek waar je een autootje moest afschieten op een plaat voor het scoren van punten.
  </p>
  <p>
   ’s Avonds was het grote Dubai Diner. Het hele subkamp at samen op het centrale plein. De wraps met falafel smaakten prima met veel knoflooksaus. Na het eten konden de scouts zich letterlijk opmaken voor de feestavond. In de Shisha Lounge stond nagellak, glitter make-up, rode haarverf en parfum klaar om alle scouts mooi te maken met het rode kleurtje van Palmeiland. Tijdens deze gezelligheid zongen de scouts heel hard mee met '
   <em>
    Dirhams in m’n zak'
   </em>
   . Wordt dat het nieuwe Nawaka-nummer van 2018?
  </p>
 </div>
</div>
