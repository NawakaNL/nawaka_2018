<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <h2 itemprop="headline" style="margin-top: 20px; margin-bottom: 20px;">
  <a href="#">
   Voeding en VVC
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:06
 <br/>
 <hr style="margin-top: 8px;"/>
 <div itemprop="articleBody">
  <p>
   <span style="font-family: Arial, Helvetica, sans-serif; font-size: 12px;">
    Alle voedingsmiddelen voor de lunch, het avondeten en het ontbijt
   </span>
   <span style="font-family: Arial, Helvetica, sans-serif; font-size: 12px;">
    voor de volgende ochtend haal je dagelijks tussen 9:00 en 12:00 uur op bij het Voedsel Verdeel Centrum (VVC). Dit noemen we foerageren. Op jouw dag van aankomst zijn we open tot 17:00 uur.
   </span>
  </p>
  <p>
   <span style="font-family: Arial, Helvetica, sans-serif; font-size: 12px;">
    Op de overige dagen wordt er per subkamp gefoerageerd:
   </span>
  </p>
  <ul style="color: #8a8a8a; font-family: Arial, Helvetica, sans-serif; font-size: 12px;">
   <li>
    <span style="color: #000000;">
     9:00   Rif
    </span>
   </li>
   <li>
    <span style="color: #000000;">
     9:25   Bermuda
    </span>
   </li>
   <li>
    <span style="color: #000000;">
     9:50   Oase
    </span>
   </li>
   <li>
    <span style="color: #000000;">
     10:15   Palmeiland
    </span>
   </li>
   <li>
    <span style="color: #000000;">
     10:40  Waterval
    </span>
   </li>
   <li>
    <span style="color: #000000;">
     11:05   Aan de gracht
    </span>
   </li>
   <li>
    <span style="color: #000000;">
     11:30   Aan de haven
    </span>
   </li>
  </ul>
  <p>
   <strong>
    Basispakket voeding
   </strong>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <span style="font-family: Arial, Helvetica, sans-serif; font-size: 12px;">
    Op de eerste dag krijg je een basispakket met zoet beleg en andere basisbenodigdheden zoals zout, peper, kruiden, bakboter, olie, sauzen, suiker, thee, limonade, boterhamzakjes, vuilniszakken, afwasmiddel, koelelementen en een aanvulling van basiscomponenten als aardappelen en rijst voor de grote eters.
   </span>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <strong>
    Voorraad aanvullen
   </strong>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <span style="font-family: Arial, Helvetica, sans-serif; font-size: 12px;">
    De meeste artikelen uit het basispakket kun je tegen inlevering van de lege verpakkingen aanvullen. Dit kan tijdens het foerageren.
   </span>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <strong>
    Kom je iets tekort?
   </strong>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <span style="font-family: Arial, Helvetica, sans-serif; font-size: 12px;">
    Kom je voedingsmiddelen tekort, dan kun je natuurlijk op je subkamp rondvragen of iemand nog wat over heeft. Levert dat niets op, dan kan het VVC je helpen een zo goed mogelijke oplossing te vinden.
   </span>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <strong>
    Wat doe je met ongebruikt eten?
   </strong>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <span style="font-family: Arial, Helvetica, sans-serif; font-size: 12px;">
    Met ongebruikte voedingsmiddelen kunnen wij niets doen. Dat is wettelijk niet toegestaan. Wij mogen voedingsmiddelen niet terugnemen. Je kunt natuurlijk wel kijken of je er nog iets mee kunt voor de volgende dag of dat je een andere groep op je subkamp er blij mee maakt. Heb je veel over? Bij het foerageren kun je aangeven dat je minder van een bepaald product wilt hebben.
   </span>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <strong>
    Wat ga je eten?
   </strong>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <span style="font-family: Arial, Helvetica, sans-serif; font-size: 12px;">
    De maaltijden zijn nog een verrassing! Ontbijten en lunchen doe je met je eigen groep. Of je voor een activiteit een lunchpakket mee moet nemen is afhankelijk van je programma.
   </span>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <span style="font-family: Arial, Helvetica, sans-serif; font-size: 12px;">
    Voor broodmaaltijden krijgt jouw groep wit- en bruinbrood met halvarine, melk en karnemelk, zoet beleg en afwisselend hartig beleg. Voor sommige dagen zitten er extraatjes bij of hebben we die al in het basiskrat gegeven.
   </span>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <span style="font-family: Arial, Helvetica, sans-serif; font-size: 12px;">
    De warme maaltijd maak je zelf klaar. Iedere dag krijg je van het VVC instructies over hoe je de maaltijd klaar kunt maken. Wat belangrijk is om mee nemen zijn koeltassen of koelboxen om de voeding op een juiste manier te bewaren. De koelelementen zitten bij het basispakket en kan je dagelijks ruilen voor een gekoelde variant.
   </span>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <strong>
    Voedingskaart &amp; borg voor kratjes, koelelementen
   </strong>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <span style="font-family: Arial, Helvetica, sans-serif; font-size: 12px;">
    Voor de koelelementen en de kratjes die je door het kamp heen gebruikt betaal je € 15,00 statiegeld per set welke per pin voldaan moet worden aan het begin van het kamp. Een set bestaat uit een basiskrat en een dagkrat en koelelementen voor maximaal 8 personen. Als je aan het eind van het kamp alle kratjes en koelelementen in goede staat weer inlevert krijg je het statiegeld contant weer terug. Na het betalen van deze borg krijg je de voedingskaart van je groep waarmee je kan foerageren bij het VVC. Deze administratieve en financiële afhandeling zal de eerste dag plaatsvinden bij De Brug. Aan het eind van het kamp kan je de kratten inleveren bij het VVC, hierna krijg je van cash management je borg retour.
   </span>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <span style="font-family: Arial, Helvetica, sans-serif; font-size: 12px;">
    De voedingskaart is een gepersonaliseerde groepskaart waar praktische informatie op staat voor het foerageren. Deze kaart bij je aanmelding bij De Brug en heb je dagelijks nodig tijdens het foerageren.
   </span>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <span style="font-family: Arial, Helvetica, sans-serif; font-size: 12px;">
    Na het foerageren ben je zelf verantwoordelijk om de voeding weer bij je tent of wachtschip te krijgen. Wij adviseren om een hulpmiddel op wielen mee te nemen voor eenvoudig transport. Er is geen aanlegsteiger voor het VVC zodat je moeilijk met je vlet je voeding kan ophalen.
   </span>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <br style="color: #8a8a8a; font-family: Arial, Helvetica, sans-serif; font-size: 12px;"/>
   <span style="font-family: Arial, Helvetica, sans-serif; font-size: 12px;">
    In het VVC gelden de volgende regels:
   </span>
  </p>
  <ul style="color: #8a8a8a; font-family: Arial, Helvetica, sans-serif; font-size: 12px;">
   <li>
    <span style="color: #000000;">
     Je hebt de voedingskaart van je groep bij je.
    </span>
   </li>
   <li>
    <span style="color: #000000;">
     Je hebt alle dagkratten leeg en schoon bij je (het aantal staat op de voedingskaart).
    </span>
   </li>
   <li>
    <span style="color: #000000;">
     Je hebt minimaal je bovenbenen bedekt, T-shirt en dichte schoenen aan, dus geen (natte)zwemkleding.
    </span>
   </li>
   <li>
    <span style="color: #000000;">
     Je komt met max. 2 personen per troep van 10 scouts.
    </span>
   </li>
   <li>
    <span style="color: #000000;">
     Je zorgt zelf voor het transport van de voedingsmiddelen naar je subkamp, b.v. in een bolderkar.
    </span>
   </li>
   <li>
    <span style="color: #000000;">
     Je eigen groep zorgt voor een of meer koelboxen /-tassen.
    </span>
   </li>
  </ul>
 </div>
</div>
