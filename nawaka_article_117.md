


![](https://nawaka.scouting.nl/images/articles/21330256769_4d5dd17987_k.jpg)


 Foto: Scout-In 2015
 

Medewerkers: Aankomst en Parkeren
----------------------------------





 Gepubliceerd: zaterdag 23 januari 2021 18:07
   

 Geschreven door: Raju van Kan, Marijke Bokdam
   




 Medewerkers zijn welkom op het terrein vanaf vrijdagavond 3 augustus 19.00 uur. Alleen medewerkers met toestemming van hun OT-lid (diensthoofd) mogen eerder het terrein op.
 



 Je mag tot zondag 10:00u met je auto het terrein op om je spulletjes te lossen bij het medewerkerssubkamp. We verwachten wel dat je met de auto alleen op de verharde weg rijdt, dus niet met je auto op het gras van het medewerkerssubkamp (om het gras te sparen) en dan vervolgens alleen uitlaadt en daarna je auto op de parkeervelden parkeert.
   

 Kom je na zondagochtend 10:00u, dan mag je niet meer het terrein op en kun je alleen gebruik maken van de Kiss & Ride. Dat betekent uitladen en meteen weer wegrijden (en niet eerst het terrein op). Vanaf zondagmiddag 17:00u moet het terrein helemaal autovrij zijn.
   

 Tijdens Nawaka kun je als medewerker je auto parkeren op de parkeervelden. Je hebt daarvoor een parkeerticket nodig. Leg dit parkeerticket, dat voorzien is van je kenteken, duidelijk zichtbaar onder je voorruit.
   

 Je volgt nadat je het Scoutinglandgoed hebt verlaten de weg en vindt aan het einde van het Nulderpad de inrit naar de parkeervelden bij het "Hondenstrand". Parkeren doe je op aanwijzingen van de aanwezige Host-medewerkers.
   

 Parkeren is op eigen risico, dus: "Op slot en buit eruit!"
   

 Misschien wil je tijdens Nawaka een keer met je auto weg, bijvoorbeeld om boodschappen te doen. Je kunt 24 uur per dag de parkeervelden af rijden, maar opnieuw de parkeervelden op kan alleen op bepaalde tijden. Houd de berichtgeving en de website in de gaten wanneer het parkeerterrein toegankelijk is.
 




