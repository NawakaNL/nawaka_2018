<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/42997366325_454fdad4b8_k.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Menno Driessen
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Vrijgezellen en vrijgezellig in Atlantis
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:08
 <br/>
 Geschreven door: Steven de Jong, Jessica de Jonge
 <br/>
 <hr style="margin-top: 8px;"/>
 <div itemprop="articleBody">
  <p>
   Op een rustieke maandagavond vinden de blind dates plaats in de lounge van subkamp Atlantis. Zowel mannelijke als vrouwelijke medewerkers verzamelen zich om de vlam van hun leven te vinden. De golf van mannen, hongerig naar liefde, rouleert tussen de vrouwen, met de verwachting om aan het einde van de avond als duo te vertrekken.
  </p>
  <p>
   Een jonge man legt zijn blik op een oogverblindend mooie vrouw. Hij stelt zichzelf voor en begint het gesprek: ‘Aangenaam kennis te maken, weet u toevallig hoe zwaar een ijsbeer weegt?’ De vrouw kijkt verbaasd uit haar ogen, terwijl ze al naar de subkampstaf gluurt om haar te helpen. Haar gespreksgenoot heeft de overduidelijke signalen niet opgevat en hij vervolgt zijn zin: ‘Zwaar genoeg om het ijs te breken.’ Op dit moment is het niveau al te ver gedaald om nog een uitweg te vinden. De staf schiet te hulp, terwijl de charmeur vraagt of haar vader een piraat is. Nog voordat de womanizer kan vragen naar haar nummer, klinkt het akelige geluid van de hotelbel.
  </p>
  <p>
   ‘Tja, soms win je en soms verlies je, we kunnen niet allemaal in één keer het geluk vinden.’ Hoewel de verwachting niet bij iedereen gelijk was, is deze avond toch geslaagd te noemen. Met een eindresultaat van slecht één match is de avond toch tot een verbazingwekkend succes uitgeroepen.
  </p>
 </div>
</div>
