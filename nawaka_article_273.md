


![](https://nawaka.scouting.nl/images/articles/20180810JER_1655.jpg)


 Foto: Jeroen Roos
 

Pirates Setting Sail
---------------------





 Gepubliceerd: zaterdag 23 januari 2021 18:09
   

 Geschreven door: LV
   




 Wie bouwt het vetste, stoerste, mooiste en praktische piratenschip van subkamp Waterval?
 



 Maud(15) en Esmee(15) van scoutinggroep Van Wassenaer Van Obdam uit Wassenaar zijn met een team van zeven personen in één vlet. Maar deze ochtend kwam een groep Ieren naar ze toe om te vragen of ze aan mochten sluiten met een geleende vlet. "Het voelde net of we bij de zandbak vriendjes aan het maken waren, zoals vroeger", vertelt Maud lachend. Samen met de Ieren hebben ze één groot piratenschip gebouwd. Qua versiering hebben ze hun huispapegaai 'Tokkie', piratenvlaggetjes, stoere bandana's en een opblaasbaar zwaard opgehangen. Op de achtergrond speelt muziek uit Pirates of the Caribbean.
 



 Ook de Robert Baden-Powell groep uit Cappelle aan den IJssel heeft flink zijn best gedaan! Dorian(11) en Rick(16) hebben samen met hun teamgenoten drie vletten versierd met roze fokken. "Lekker in thema van het subkamp, net zoals onze roze riemen en pinguïn," vertelt Dorian. Zij hebben drie vletten aan elkaar gemaakt met banken ertussen, zodat ze over kunnen lopen.
 



 De jury heeft de piratenschepen beoordeelt op creativiteit, aankleding en enthousiasme. Uiteindelijk kwam er toch wel een duidelijke winnaar naar voren: De Paula Geerts groep in samenwerking met de Elfregi Zaanstreek, Jutters Willemsoord en de Batavieren. Van harte gefeliciteerd!
 






![](https://nawaka.scouting.nl/images/articles/20180810JER_1573a.jpg)
![](https://nawaka.scouting.nl/images/articles/20180810JER_1593.jpg)



