<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/30092265398_217a6a3b8f_h.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Sebastiaan Bors, Rob Verschoor
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Afsluiting Welpen week 1
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:09
 <br/>
 Geschreven door: RvK
 <br/>
 <hr style="margin-top: 8px;"/>
 <div itemprop="articleBody">
  <p>
   Donderdagavond is alweer de laatste avond voor de welpen van week 1 en daarom sluiten ze hun avontuur af met een bonte feestavond.
  </p>
  <p>
   Na het avondeten vertrekt heel subkamp Rif richting een podiumtent voor de afronding van hun strijd tegen de plastic doppen. Wanneer alle welpen vol spanning klaarzitten verschijnt Dory ten tonele  en die kijkt zoals gewoonlijk weer verdwaasd om zich heen. Natuurlijk is ze weer eens vergeten waar ze is en wat ze aan het doen was. Met wat hulp van de kinderen drijft het ineens weer boven.
  </p>
  <p>
   Samen met Nemo is ze de de kapitein aan het helpen. Gezamenlijk gaan ze het plan uitwerken om de vieze en vervuilende oliesjeik in de boeien te laten slaan. Met een door de kapitein bedachte list wordt de sjeik in een val gelokt en komt de politie de crimineel oppakken.
  </p>
  <p>
   Na de succesvolle afronding van het themaverhaal van het subkamp is het tijd voor een feestje. Dat gebeurt in drie stappen. Eerst mag een welp van Scouting BVH  nog even op het podium klimmen, want hij is jarig vandaag en daar moet voor gezongen worden. Na zijn felicitatieliedje vertelt Nemo hem dat hij nog een mooi klein cadeautje voor hem heeft, maar die heeft Dory in bewaring. Na wat hulp van iedereen, weet Dory gelukkig weer waar ze het cadeau heeft. Nadat de welp van Scouting BVH  zijn cadeau heeft ontvangen is het nu tijd voor stap twee van het feestje: de bonte avond!
  </p>
  <p>
   Verschillende welpen van de Scoutinggroepen hebben iets voorbereid en laten dat zien op het grote podium. Van quizvragen tot liedjes zingen en van solovoorstellingen naar groepsoptredens komen er ten tonele. Wanneer iedereen die dat wil aan de beurt is geweest, gaan ze in één moeite door naar stap drie van de feestelijke avond: disco!!! Lekker dansen en plezier maken met elkaar.
  </p>
  <p>
   Na dit alles is iedereen lekker moe en daarmee is de feestavond ten einde. Een mooie afsluiting van een heel tof Nawaka avontuur voor deze welpen.
  </p>
  <link href="/components/com_nawakaarticle/flickity.min.css" media="screen" rel="stylesheet" type="text/css"/>
  <script src="/components/com_nawakaarticle/flickity.pkgd.min.js">
  </script>
  <div class="flickity" data-flickity='{ "imagesLoaded": true, "percentPosition": false }'>
   <img src="https://nawaka.scouting.nl/images/articles/43055579525_124a28f936_h.jpg"/>
  </div>
 </div>
</div>
