


![](https://nawaka.scouting.nl/images/articles/20180808-RG-_MG_9883.jpg)


 Foto: Robbert van der Gaag
 

A.D.G. handelspel
------------------





 Gepubliceerd: zaterdag 23 januari 2021 18:08
   

 Geschreven door: EvG
   




 Subkamp Aan de gracht had vanochtend een programma, het A.D.G. handelspel (A.D.G. staat voor Aan de gracht) op het water. Zij waren handelaren die diverse koopwaar gingen ruilen om punten te scoren.
 



 Explorers van subkamp Aan de gracht verzamelden om 10:00 uur in de haven, waar ze twee handelswaren konden meenemen naar hun lelievlet. Gebruiksvoorwerpen waarin veel diversiteit was: kandelaren, stoelen, een fiets, autoband, luchtkussens, een opblaasbare paddenstoel enz…. Op ieder voorwerp kon je een QR-code scannen waarin te zien was hoeveel punten je verdiend had. Soms kon je handelswaar ineens een andere puntenwaarde hebben.  Er waren vijf posten verspreid over het water waar explorers naar toe konden zeilen en aanleggen, om met de handelswaar die in deze boot lag te onderhandelen. Ook kon je ruilen met andere deelnemers.
 



 Na twee uur was het spel afgelopen en kon je je handelswaar uit de boot meenemen naar subkamp Aan de gracht. In het subkamp kon je je handelswaar laten registeren en werd de waarde ervan toegevoegd aan de Tit coins rekening (Tit betekent Trots in toewijding) die elke explorer groep heeft.
 






![](https://nawaka.scouting.nl/images/articles/20180808-RG-_MG_9854.jpg)
![](https://nawaka.scouting.nl/images/articles/20180808-RG-_MG_9881.jpg)



