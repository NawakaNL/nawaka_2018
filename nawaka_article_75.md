


Het duurt nog zo lang…. Nawaka 2018
------------------------------------





 Gepubliceerd: zaterdag 23 januari 2021 18:04
   








 Wachten tot Nawaka is niet makkelijk. Het duurt nog zó ontzettend lang tot Nawaka 2018. Natuurlijk kijken we ernaar uit, maar wat doen we in de tussentijd. Ga je turven of in je agenda kruisjes zetten?
   

 Daarom zijn hier een aantal ideeën om het wachten wat leuker te maken.
   

 Heb je al een scheurkalender gemaakt waar je de dagen aftelt? Iedere dag is er eentje dichterbij! Als je dan toch bezig bent, kun je gelijk de foto’s van het vorige kamp terug kijken. Zomerkamp, weekend kamp of Nawaka 2014. Heb je de filmpjes van de vorige keer al gezien? Als je een steuntje in de rug wil met het tellen van de dagen tot Nawaka, kun je even kijken op
 [www.ishetalnawaka.nl](http://www.ishetalnawaka.nl) 
 .
 


### 
 Wat kan je allemaal doen?



 Je kunt ook alvast met de voorbereidingen beginnen, dan niet de paklijst, maar het inzamelen van geld om met jouw scoutingroep naar Nawaka te kunnen gaan. Heb je al stroopwafels, loten en bloemen verkocht? Of flessen, papier of fietsen ingezameld? En ben je al bezig geweest met klusjes, heitje voor een karweitje of auto’s wassen? Ga op zoek naar een nieuwe, originele manier om geld in te zamelen.
   

 Zitten de insignes alweer goed op je uniform? Heb je de planning voor de opkomsten al op orde? Plan dan een leuke avond samen met de medeleden die mee zijn geweest naar Nawaka 2014, om nog eens de foto’s terug te kijken en de te gekke herinneringen op te halen. Of organiseer een reünie met de buren van 2014. Wie weet staan ze deze zomer wel weer in de buurt.
   

 Je kunt dus op allerlei manieren bezig zijn om de tijd sneller te laten gaan én iets op te halen voor je scoutinggroep. Kortom er zijn genoeg opties om nu al af te tellen tot Nawaka 2018!
 




