


![](https://nawaka.scouting.nl/images/articles/20180806-RG-_MG_9013.jpg)


 Foto: Robbert van der Gaag
 

De vijf... Manieren om een tent op te zetten.
----------------------------------------------





 Gepubliceerd: zaterdag 23 januari 2021 18:07
   

 Geschreven door: LA
   




 Heb je het warm en zie je het opzetten van je tent even niet meer zitten? Geen stress, om je geheugen wat op te frissen zijn hier de vijf manieren voor het opzetten van je tent. En belangrijk: vergeet je flesje water niet, smeer je goed in en ga dan pas van start.
 



 1.
 **Met losse stokken.** 
  

 Deze tent zullen de meeste groepen mee hebben en kan soms nog best wel lastig zijn om op te zetten. Gelukkig hebben de meeste groepen die tenten al wat langer en is hij vaak binnen een half uurtje opgezet. Je kan natuurlijk ook het probleem hebben dat je een spiksplinternieuwe tent hebt, maar geen paniek, je kan gewoon de gebruiksaanwijzing lezen. Je kan het natuurlijk ook proberen zonder, maar dan heb je wel het risico heel lang bezig te zijn.
 



  

 2.
 **De pop-up.** 
  

 Het opzetten van deze tent moet geen probleem zijn. Je gooit hem uit en je drukt wat haringen in de grond. Het enige moeilijke aan deze tent is het opruimen, maar dat is een probleem voor later.
 



  

 3.
 **Hem opblazen.** 
  

 Deze tent lijkt op een gewone tent, maar dat is het niet. Bij deze tent heb je namelijk geen stokken nodig, maar lucht. Je pompt de lucht erin en klaar. Het duurt wel wat langer om de tent op te zetten, want je moet met een voetpomp alle lucht erin blazen. En als je echt in bent voor een knalfuif, dan kan je hem opblazen.
 



  

 4.
 **Geen tent maar gewoon in je huik.** 
  

 Dat is natuurlijk niet zo leuk als in een tent op het subkamp, maar als je echt niets anders kan, kan je ook in je huik gaan slapen.
 



  

 5.
 **Ondersteboven.** 
  

 Wat is nou Nawaka zonder een tent ondersteboven, dit is een kwestie van de tent goed balanceren. Als je echt ondersteboven van Nawaka bent, kan je ook proberen om ondersteboven te slapen.
 




