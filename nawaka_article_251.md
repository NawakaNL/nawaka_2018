


De vijf... manieren om je voor te bereiden op de komst van je ouders.
----------------------------------------------------------------------





 Gepubliceerd: zaterdag 23 januari 2021 18:08
   

 Geschreven door: DvB
   




 Morgen is de bezoekersdag en er komen heel veel bezoekers langs. Grote kans dus dat jouw ouders er ook tussen zitten, dus bereid je vast goed voor!
 



**1. Stuur ze een bericht dat je ze mist...** 




 Dan zijn ze extra blij om je te zien en krijg je misschien nog wel een beetje extra zakgeld.
 



**2. Ga douchen** 




 Op kamp komt dat er niet altijd van, maar zorg ervoor dat dit gebeurt voordat je ouders komen. Ze vinden het vast fijn om een frisse knuffel van je te krijgen!
 



**3. Zet je vuile was klaar** 




 Zoek een lege tas, of vuilniszak en stop daar al je vuile was in. Alles wat je ouders nu meenemen, daar hoef jij op woensdag niet meer mee te sjouwen.
 



**4. Ruim je tent op** 




 Als je bang bent dat je ouders opmerkingen gaan maken zoals: 'Thuis ruimt hij ook nooit z'n kamer op!', kun je dat beter voor zijn door ervoor te zorgen dat je tent er opgeruimd uitziet. Verzamel iedereen in de tent, doe de rits van je tas allemaal open, gooi alle losse spullen in een openstaande tas, ritsen weer dicht en klaar!
 



**5. Verstop je snoep** 




 Als dit allemaal niet meer zichtbaar is, is de kans groter dat je weer een nieuwe lading krijgt.
 




