


![](/images/articlethumbnails/14540992088_0e6ce002d0_o.jpg)


 Foto: Marco Nijland
 

Sponsoring en Inkoop
---------------------





 Gepubliceerd: zaterdag 23 januari 2021 18:04
   

 Geschreven door: Team Sponsoring
   




 De soorten van sponsoring zijn onder te verdelen in enerzijds het verwerven van fondsen en anderzijds het verkrijgen van inkoopvoordelen bij leveranciers. Als tegenprestatie kunnen de fondsen en de leveranciers zich presenteren tijdens Nawaka 2018, bijvoorbeeld op de Centrale Markt met inloopactiviteiten. Met ieder fonds/leverancier worden daar individuele afspraken over gemaakt. Deze afspraken worden vastgelegd in een sponsorcontract. We onderkennen de volgende soorten sponsoren met bijpassende tegenprestaties:
 




* 
 Hoofdsponsor: waarde sponsorovereenkomst groter dan € 25.000
 

* 
 Sponsor: waarde sponsorovereenkomst groter dan € 5.000
 

* 
 Partner: iedere organisatie die geld, diensten of goederen sponsort ten gunste van Nawaka.
 



### 
 Vernieuwend



 We nodigen graag partners uit om duurzame producten of diensten op het Scoutinglandgoed Zeewolde te komen testen, te promoten en beschikbaar te stellen, bijvoorbeeld: zonnepanelen, windmolens, LED-verlichting, eerlijk geteelde
   

 groenten/fruit en schone brandstoffen. Waar vindt een bedrijf nog een “greenfield” voor echte veldtesten? Tevens worden ook nadrukkelijk partners uitgenodigd om middelen en mogelijkheden te promoten voor “scouts met een beperking”.
 








