






![](https://www.youtube.com/embed/i-8NBGik08g)


Scouts lopen binnen op succes 'Ik ben blij dat je meezeilt' van BLØB
---------------------------------------------------------------------





 Gepubliceerd: zaterdag 23 januari 2021 18:09
   




 '
 *Ik ben blij dat je meezeilt* 
 ' is de grootste hit uit de geschiedenis van BLØB. De Nederlandse bewerking van het Zeeuwse liedje Zoutelande, wat weer een bewerking van het Duitse liedje Frankfurt Oder is, bleek een schot in de roos. Het is niet voor het eerst dat een artiest een klapper maakt met een cover en de originele artiesten kunnen daar flink aan verdienen.
 



 "Niets is beter dan met jou een stuk te zeilen", zingt de scoutingband BLØB. Een bijna letterlijke vertaling van "Nichts ist besser als mit dir zu überwintern", zoals de Duitse band Bosse jaren geleden zong. Er zit voor de gemiddelde waterscout behalve de taal weinig verschil tussen de liedjes.
 



 Waar wel een verschil in zit: het succes van beide nummers. '
 *Ik ben blij dat je meezeilt* 
 ' is inmiddels 10 miljoen keer aangevraagd bij ScoutFM. Frankfurt Oder staat niet eens tussen de populairste liedjes van de Duitse band. Spotify laat daarom niet zien hoe vaak het is gestreamd.
 




