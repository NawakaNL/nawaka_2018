<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/IMG-20180807-WA0012.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Tristan de Boer
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   In de boot met... De Lutem uit Middelburg
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:08
 <br/>
 Geschreven door: NR
 <br/>
 <hr style="margin-top: 8px;"/>
 <div itemprop="articleBody">
  <p>
   Voor de opening in Zeewolde werden alle scouts met hun vletten gesleept. Om meer te weten te komen over het reilen en zeilen van scoutinggroep De Lutem gingen wij met hen mee aan boord.
  </p>
  <p>
   De Lutem is een meidengroep uit Middelburg, ze zijn op Nawaka met twee vletten, tien scouts en drie leiding. Wij zijn bij de meiden op de Cardium aan boord gegaan om even bij te kletsen over het kamp. Van kletsen kwam eerst niet heel veel, want deze dames hebben namelijk een boxje aan boord. Zingen kunnen ze wel en genieten van het heerlijke briesje op het water ook. Op een gegeven moment luisterden we naar ‘Zoutelande’ van Blof, met de volgende tekst  “Naar warme landen emigreren.” Wat zorgde voor de droge opmerking: “We hoeven helemaal niet te emigreren, het is warm zat hier!” Na wat gelach kwamen de verhalen naar boven. Zo was er iemand die heel vaak zonnebrand smeert, omdat ze laatst op kaderweekend heel zwaar was verband. Daarnaast vonden ze de macaroni gisteren wel lekker, maar hadden ze het liefste nog iets meer saus gehad. Op de vraag wat ze sowieso nog op Nawaka willen doen kregen we het antwoord “Een Mc Flurry halen bij de de Mc Donalds!”  Bedankt voor jullie gastvrijheid en nog heel veel plezier!
  </p>
 </div>
</div>
