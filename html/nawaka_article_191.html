<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/20180806JER_9794x.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Jeroen Roos
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Gluren bij de buren – Scouting St. Martinus uit Zaltbommel
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:08
 <br/>
 Geschreven door: NR
 <br/>
 <hr style="margin-top: 8px;"/>
 <div itemprop="articleBody">
  <p>
   Scouting St. Martinus uit Zaltbommel was een van de eerste groepen die hun tenten hadden opgezet. De redactie nam een kijkje in hun (niet al te nette) tentenkamp.
  </p>
  <p>
   <strong>
    De groep
   </strong>
  </p>
  <p>
   Vanochtend hadden de leden van scoutinggroep St. Martinus al snel hun tenten staan. Ze hebben 15 scouts, zes leiding en drie vletten. Op de vraag of de kinderen een beetje konden zeilen, kwam van de leiding een negatief waardeoordeel. Nu is het aan de scouts om het tegendeel te bewijzen bij de zeilwedstrijden.
  </p>
  <p>
   <strong>
    Aankomst
   </strong>
  </p>
  <p>
   Toen de leiding gisteren met alle spullen bij de poort aankwam, werden ze teleurgesteld omdat het terrein pas de ochtend erna open zou gaan voor de groepen. Opgeven was echter geen optie, dus er is nog bij een aantal andere ingangen geprobeerd binnen te komen. Uiteindelijk zijn ze via een zandpaatje naar binnen gekomen, om vervolgens op het subkampterrein van Oase te horen dat ze de tenten nog niet op mochten zetten. Na het parkeren van de aanhanger is de leiding toch maar weggegaan. De nacht is doorgebracht in de haven van Nulde.
  </p>
  <p>
   <strong>
    Kamelenrace
   </strong>
  </p>
  <p>
   De mascotte van Oase is goed vertegenwoordigd bij deze groep, ze hebben kamelen in overvloed. Een knuffelkameel en vier kamelenpakken zijn ingepakt, waarom ze dit hebben gedaan is nog niet helemaal duidelijk. Het kostte wat moeite, maar uiteindelijk  wilden drie leiding de pakken aan trekken, zoals je op de foto kunt zien. Ze gaven aan dat ze gratis kamelenrijles geven voor de liefhebbers, aanmelden bij de tent. Verder heeft deze groep nog een aantal merkwaardige dingen meegenomen. Zoals één losse schoen, 300 meter aluminiumfolie en een luchtbeddoos met de restanten van een kilo M&amp;M’s. Ook dook er krijtspray op in de administratiedoos. We zullen maar geen commentaar geven, in plaats daarvan wensen we jullie veel plezier en bedankt dat we even bij jullie mochten gluren!
  </p>
 </div>
</div>
