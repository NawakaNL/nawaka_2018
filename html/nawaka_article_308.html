<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/43979862632_7aa5dab28b_h.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Sebastiaan Bors
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Ultieme chaos voor subkamp Aan de gracht
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:09
 <br/>
 Geschreven door: RvK
 <br/>
 <hr style="margin-top: 8px;"/>
 <div itemprop="articleBody">
  <p>
   Het subkamp staat in vandaag in het teken van chaos. Na een vertraagd ontbijt, vanwege opstartproblemen trekken de explorers bepakt met gereedschap en kruiwagens vol pallets, platen hout, spijkers en aanverwante zaken richting de steigers. De opdracht is om hun vlet om te bouwen tot slagschip.
  </p>
  <p>
   De gehele ochtend zie je op de steiger een af en aan geloop van explorers met nieuw bouw materiaal. Sommige groepjes beginnen vastberaden  met een vast idee voor ogen, maar er zijn ook groepen die op de bonnefooi aan de slag gaan en wel zien wat er ontstaat. Met het verloop van de tijd zie je de meest curieuze, maar fantastische creaties tot stand komen. De 20 deelnemende vletten zijn rond 13:30 uur klaar en vertrekken al roeiend en wrikkend naar het noordelijk speelveld om daar ten strijde te trekken.
  </p>
  <p>
   Het strijdveld is een op het water uitgezette achthoek met op de hoekpunten vletten welke herkenbaar zijn aan een blauwe ballon. Wanneer alle slagschepen zijn gearriveerd wordt het startsein gegeven en barst de strijd los! De vletten moeten binnen de achthoek blijven en mogen zich binnen het veld vrij bewegen door middel van roeien. Ondertussen is het toegestaan om andere deelnemers te bekogelen met waterballonnen, te beschieten met waterpistolen of andere boten vol te hozen met water. Fysiek geweld is niet toegestaan.
  </p>
  <p>
   Gedurende de strijd wordt op verschillende momenten op twee vletten met blauwe ballonnen een rooksignaal gegeven, de zijde tussen deze hoeken wordt hiermee gemarkeerd als doorgang.  De deelnemers mogen nu met hun vlet door de doorgang roeien en moeten vervolgens links of rechtsom rond de achthoek roeien om aan de overkant het speelveld te verlaten en weer binnen het speelveld te komen. De eerste tien vletten verdienen hier punten mee. Zodra je weer het speelveld binnen vaart mag je vlet weer onder vuur genomen worden. De winnaar  van het spel is die groep die het droogst is na de strijd en de meeste punten heeft verzameld.
  </p>
  <p>
   Het explorers gaan vol de strijd aan en zijn erg fanatiek. Alles krioelt dwars door elkaar en het is echt een ultimate chaos. Bijna iedereen haalt een bedoeld of onbedoeld nat pak. Af en toe valt er een buitje, maar de pret wordt er niet minder om. Aan het einde van de strijd blijkt dat de 445 van Fridtjof Nansen, vanuit Admiraliteit 14 gewonnen heeft.
  </p>
  <link href="/components/com_nawakaarticle/flickity.min.css" media="screen" rel="stylesheet" type="text/css"/>
  <script src="/components/com_nawakaarticle/flickity.pkgd.min.js">
  </script>
  <div class="flickity" data-flickity='{ "imagesLoaded": true, "percentPosition": false }'>
   <img src="https://nawaka.scouting.nl/images/articles/43979862862_6d2ff1a1de_h.jpg"/>
   <img src="https://nawaka.scouting.nl/images/articles/30159986838_2d716a8f65_h.jpg"/>
  </div>
 </div>
</div>
