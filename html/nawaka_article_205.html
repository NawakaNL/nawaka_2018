<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/20180807-rvv-h023.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Robert van Voorst
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Neighbour Fight Challenge
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:08
 <br/>
 Geschreven door: EvG
 <br/>
 <hr style="margin-top: 8px;"/>
 <div itemprop="articleBody">
  <p>
   'Run, scan en win' is een spel waarin een strijd gaande was tussen subkamp Aan de gracht en subkamp Aan de haven.
  </p>
  <p>
   De explorers van Aan de gracht en Aan de haven verzamelden om 9 uur bij hun lelievletten op de steigers van Scoutinglandgoed Zeewolde. Vanaf daar werden 400 vletten gesleept door verschillende slepers naar het dorp Zeewolde en daar in de haven aangelegd.
  </p>
  <p>
   Van tevoren hadden de medewerkers van de subkampen een introfilmpje laten zien op Instagram en Facebook. Hier kon je zien dat er een strijd gaande was in het centrum van Zeewolde om QR-codes en NFC-codes te vinden en te scannen.
  </p>
  <p>
   De explorers kregen nog een keer uitleg op het kerkplein. Ze hadden 2 uur de tijd om zoveel mogelijk QR- en, NFC-codes te vinden. Bij elke nieuwe scan konden explorers verschillende puntenaantallen verdienen voor hun eigen subkamp of kwijtraken aan het andere subkamp. Soms zat er een time-out van 7 minuten tussen waarbij niet gescand kon worden.
  </p>
  <p>
   De eindstand van de Neighbour Fight Challenge werd bekend gemaakt op Facebook en Instagram. Subkamp Aan de haven had 1334 punten behaald en de winnaar was subkamp Aan de gracht, zij hadden 3340 punten. Het was een leuk spel met veel spelelementen.
  </p>
 </div>
</div>
