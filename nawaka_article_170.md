


DIY - Wespenvanger
-------------------





 Gepubliceerd: zaterdag 23 januari 2021 18:07
   

 Geschreven door: NR
   




 Zoals je misschien al hebt gemerkt is het wespenseizoen geopend. Het geel met zwart gestreepte insect is heel belangrijk voor de natuur, maar over het algemeen niet erg geliefd bij scouts. Daarom hebben wij d√© oplossing voor als het gezoem je teveel wordt.
 



 Onze stekende vriend is gek op zoetigheid, net als wij. Door de droogte is er in de natuur nog maar weinig zoetigheid te vinden, daarom komt de wesp zijn eten bij ons halen. Als er een wesp in de buurt is moet je vooral niet gaan zwaaien met je armen, hij steekt namelijk alleen wanneer hij zich bedreigd voelt. Toch zijn er sommige mensen die panisch worden van deze kleine beestjes, voor die mensen is er de noodoplossing: een wespenvanger.
 



**Benodigdheden:** 




 - 1 Lege petfles
 



 - Ranja
 



 - Schaar/ mesje
 



 Stap 1: Snij of knip de petfles op 2/3 van de fles doormidden.
 



![](/images/articles/IMG_20180806_101313.jpg)




 Stap 2: Stop het bovenste deel van de petfles, ondersteboven in het onderste deel.
 



![](/images/articles/IMG_20180806_101457.jpg)




 Stap 3: Giet een bodempje pure siroop in de fles.
 



![](/images/articles/IMG_20180806_101446.jpg)




 Stap 4: (optioneel) Perforeer 2 gaatjes in de fles en doe er een touwtje doorheen.
 



![](/images/articles/IMG_20180806_102001.jpg)




 Veel succes, en vergeet niet: dit is de noodoplossing! Deze kleine vriend verdient ook een leuk leven.
 









