


![](https://nawaka.scouting.nl/images/articles/38804724_1911035782313824_8005527072162185216_o.jpg)


Subkamp Rif op hike
--------------------





 Gepubliceerd: zaterdag 23 januari 2021 18:08
   

 Geschreven door: LA
   




 Op woensdagochtend heeft subkamp Rif met de welpen een hike gelopen van 6 kilometer. Nemo had een pad gezwommen en door de rode of de blauwe flessen te volgen konden ze hem volgen. Ook had Nemo allemaal leuke spellen voor tijdens de tocht klaargezet.
 



 Eerst moest iedereen zich opgeven bij de subkampstaf. En moesten ze een naam verzinnen voor hun groep. Zo zijn er namen als 'de gangsters' langsgekomen, maar ook gewoon de groepsnaam. Daarna liepen ze door het koraalrif (een doolhof gemaakt van plasticfolie) langs hetzelfde pad als Nemo. Hierna konden ze de blauwe route volgen of de rode. Zo kwamen er groepen langs die luidkeels meezongen met liedjes en groepen die lekker in het gras aan het pauzeren waren. Overal werd gezellig gekletst.
 



 Ze kwamen onderweg allemaal spellen tegen. Zo was er het schilderen van Krabbie de Krab. Dit was niet gewoon schilderen, maar schilderen met een stok van twee meter. Ook kon je blikgooien en een stukje verder werd er plastic gevist van een brug af. Daar was vervuiling van het rif, dus de kinderen hebben geholpen met het opruimen. Er werden bij een andere post armbanden gemaakt van gerecycled materiaal. Afval scheiden mocht natuurlijk niet onderbreken en met een leuk en leerzaam spel hebben de kinderen hier meer over geleerd. Het was een geslaagde hike.
 






![](https://nawaka.scouting.nl/images/articles/38870695_1911036085647127_3609132950941073408_o.jpg)



