<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/macdonaldsres.jpg"/>
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Medewerkersrestaurant wordt McDonalds
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:08
 <br/>
 Geschreven door: TdB
 <br/>
 <hr style="margin-top: 8px;"/>
 <div itemprop="articleBody">
  <p>
   Chef Silvester laat weten dat het medewerkersrestaurant is overgekocht door McDonalds: "Op deze manier kunnen we nog sneller en efficiënter koken." De laatste paar dagen liepen de onderhandelingen tussen de McDonalds en de KFC. Maar iedere dag kip zou niet iedereen goed in de smaak vallen.
  </p>
  <p>
   De ombouw naar de McDonalds moet het koken makkelijker maken: “Een keer per dag volgt er een levering van diepvriesproducten, zoals hamburgers en kant-en-klare sla. Dit moet het koken gemakkelijker maken”, aldus chef Silvester, die een beetje klaar is met het doppen van boontjes.
  </p>
  <p>
   Arno laat weten dat hij de grill gaat beheren. Burgertjes bakken, dat lijkt hem wel wat: “Twee minuten op de ene kant, daarna ondersteboven draaien en nog twee minuten goudbruin bakken.” Daarnaast heeft hij de leiding over het ontbijt: "Een lekkere vette hap om 9 uur 's ochtends zal iedereen wel in de smaak vallen! Zeker na een zware avond."
  </p>
  <p>
   De schermen boven de balie worden gebruikt om nummertjes te tonen. Staat je nummertje op het scherm, dan kun je hem ophalen. Voor de Druppies is een Happy Meal beschikbaar. Ze kunnen sparen voor 6 verschillende badeendjes, ieder in de kleur van een subkamp. De saladebar wordt omgezet in een McDonalds-merchandise stand, waar je op de foto kunt met Ronald McDonald. Daarnaast krijgt het restaurant een Gator drijf-through. Deze wordt gevestigd in de containerstraat. In tegenstelling tot over het centrale pad moet je hier wel stapvoets rijden. Chef Silvester laat weten dat er nog niet bekend is of er ook tot aan de tent bezorgd worden.
  </p>
  <p>
   <br/>
  </p>
 </div>
</div>
