<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div style="margin-top: -25px; margin-right: 5px; text-align: right; color: white;">
  Foto: Robbert van der Gaag
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   NWK Boulevard - Vermiste kameel Oase gevonden
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:09
 <br/>
 Geschreven door: LD
 <br/>
 <hr style="margin-top: 8px;"/>
 <div itemprop="articleBody">
  <p>
   Sinds gisterennacht was één van de kamelen van subkamp Oase als vermist opgegeven. Het signalement van de kameel is dat hij twee bulten heeft, geel van kleur is en een roze tuig draagt. Verder luistert hij naar de naam Karel. Karel is 23 jaar en woonde sinds een paar dagen op het Nawaka-terrein.
  </p>
  <p>
   Eerst dacht de subkampstaf van Oase dat Karel het te warm vond en een duik was gaan nemen in de haven. Na een zoektocht van drie uur hebben ze het opgegeven. Later bij de terugkomst van de staf was Karel nog niet op z’n plek.
  </p>
  <p>
   Gelukkig vond de subkampstaf van Palmeiland de volgende ochtend Karel terug. Hij was in slaap gevallen op het podium van het subkamp. Na een lekkere beker melk vertelde Karel aan de subkampstaf van Oase dat hij die avond met drie schippers van Palmeiland mee was gegaan de steiger op om naar de sterren te kijken. Na de wandeling was hij nog gezellig bij de schippers gebleven en toen in slaap gedommeld op het podium.
  </p>
  <p>
   Karel maakt het ondanks de regenachtige nacht goed. Zonder zijn kamelen vrienden verlaat Karel het subkamp niet meer, omdat hij bang is om nog eens weg te dommelen. Voorlopig blijft hij bij zijn kamelen maatjes van Oase na zijn wonderlijke avontuur.
  </p>
 </div>
</div>
