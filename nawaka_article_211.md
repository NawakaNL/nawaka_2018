






![](https://www.youtube.com/embed/IdejVHTlilM)


Hunted
-------





 Gepubliceerd: zaterdag 23 januari 2021 18:08
   

 Geschreven door: LV
   




 Dinsdagmorgen hebben de scouts door middel van het spel Hunted alle subkampen leren kennen, maar ook diverse activiteiten en diensten die aanwezig zijn op Nawaka.
 



 Op ieder subkamp waren figuren, zoals een schipbreukeling, kameel, slangenbezweerder, buikdanseres en een dekzwabber aanwezig. Het doel was om deze figuren op te zoeken en een stempel te halen. Elke stempel leverde punten op, maar er moest opgepast worden voor één target. Deze kon juist tikken, wat minpunten opleverde.
 



 Naast de figuren waren er over het gehele terrein opdrachten die uitgevoerd en/of beantwoord moesten worden. Deze opdrachten en vragen gingen over de subkampen en over diverse diensten binnen Nawaka, bijvoorbeeld; 'Hoe heten de DJ's van Scout FM?', 'Welk gerecht drijft er op subkamp Rif in de zee, maar is niet eetbaar?' of 'Maak op de Centrale Markt één van de puzzels van het Actieveld en scoor punten'.
 



 De scouts van de Paula Geerts groep uit Hoofddorp vonden het erg goed bedacht, omdat ze op deze manier gelijk het hele terrein konden verkennen.
 



 Er waren ontzettend veel punten te scoren en deze leverden voor elk subkamp een winnaar op!
 




