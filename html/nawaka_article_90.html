<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="/images/articlethumbnails/yamaha_tekenen.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Yamaha
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Scouting Nederland en Yamaha Motor tekenen sponsorovereenkomst
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:06
 <br/>
 Geschreven door: Wendy van Rossum
 <br/>
 <hr style="margin-top: 8px;"/>
 <div itemprop="articleBody">
  <p>
   <strong>
    Op 10 april tekenden Scouting Nederland en
    <a href="https://www.yamaha-motor.eu/nl/index.aspx" rel="nofollow" target="_blank">
     Yamaha Motor
    </a>
    een overeenkomst voor de bruikleen van 11 YAM opblaasbare boten met buitenboordmotoren, voor gebruik tijdens twee grote zomerevenementen op Scoutinglandgoed Zeewolde: Nawaka 2018 en Roverway 2018. Dankzij de bruikleen kunnen de evenementen op een veilige manier uitdagende activiteiten ontplooien op het Nuldernauw.
   </strong>
  </p>
  <p>
   Fedde Boersma, directeur van Scouting Nederland, geeft aan blij te zijn met deze overeenkomst: “Net als in 2014 is Yamaha Motor weer bereid om YAM boten ter beschikking te stellen waardoor medewerkers van Nawaka 2018 en Roverway 2018 wederom prachtige wateractiviteiten kunnen organiseren. Zo beleven de deelnemers van deze evenementen de tijd van hun leven dankzij uitdagende activiteiten, waarbij zij zich persoonlijk kunnen ontwikkelen.”
  </p>
  <h4>
   Gebruik boten
  </h4>
  <p>
   Nawaka en Roverway 2018 gebruiken de boot- motorcombinaties van Yamaha voor het organiseren van diverse activiteiten op het water, zoals zeilwedstrijden, kanovaren en prestatietochten. Met de boten zijn de organiserende teams minder tijd kwijt voor het transport en kunnen zij meer tijd besteden aan het hoofddoel van de evenementen: deelnemers een mooie en onvergetelijke zomer aanbieden met uitdagende activiteiten op en rond het water.
   <br/>
   Daarnaast gebruikt de eigen vrijwillige havendienst de YAM boten om te zorgen voor een veilige omgeving op en om het water.
  </p>
  <h4>
   <img alt="yamaha tekenen 1" src="/images/articlethumbnails/yamaha_tekenen_1.jpg"/>
  </h4>
  <h4>
   Nawaka 2018
  </h4>
  <p>
   Nawaka is het 10-daags nationaal waterkamp voor alle jeugdleden en begeleiding van waterscouting binnen Scouting Nederland. Dit alles met veel activiteiten op en rond het water en bijzondere activiteiten in de voorbereiding naar het kamp toe. Verwachten worden 4.000 jeugddeelnemers met hun begeleiding en daarnaast nog eens 900 vrijwillige medewerkers. Nawaka wordt eens in de 4 jaar georganiseerd. De editie van 2018 vindt plaats van 6 t/m 15 augustus 2018 op het Scoutinglandgoed in Zeewolde.
  </p>
  <h4>
   Roverway 2018
  </h4>
  <p>
   Roverway is een internationaal evenement voor roverscouts (18-21 jaar) uit heel Europa dat eens per drie jaar georganiseerd wordt. Er doen ongeveer 5000 roverscouts uit ongeveer 20 landen aan mee. Na Portugal, Italië, IJsland, Finland en Frankrijk, is Nederland het gastland van Roverway 2018 van 23 juli t/m 2 augustus 2018. Ook deze editie belooft weer een onvergetelijk uitdagend en leuk feest te worden!
  </p>
  <p>
   <video class="embed-responsive embed-responsive-16by9">
    <source src="https://www.dropbox.com/v/s/playlist/ATvi5IT83457iDBMZhFJWm1POSIrtq5Gq8ll38TeaZ-jOf___WObK9g5kgGlXT68MKGyRO_pHThug9XcFURm13nvrqT1NLb7WkoO6ybPk7Tw6O4xtVTt54jlBX8gJHHRPy0M2KGKlI7yjuhUDiCb0Yz0Fj0AdCuSey5uZN4kzKXwsKX44hbYn2nQE-yoTbHcegWi_uF-qTZ-98gJox2T6EE32pGqLASoyV5ZKxP6uFMQmmm4A1zpx3rF7CfHQcwvCwQqtwu3DEyCIns3n8Bmly7h" type="video/mp4"/>
   </video>
  </p>
 </div>
</div>
