


![](https://nawaka.scouting.nl/images/articles/DSC_0596 (2)-res.JPG)


De spooktocht met... Admiraal de Ruyter uit Krimpen aan de Lek
---------------------------------------------------------------





 Gepubliceerd: zaterdag 23 januari 2021 18:08
   

 Geschreven door: EvG
   




 Woensdagavond om 22:00u liepen de scouts van subkamp Waterval een spooktocht. Ook acht scouts van Admiraal de Ruytergroep gingen deze uitdaging aan.
 



 Elma, Mieke, Nellieke, Elize, Manouk, Quinten, Jan, Flip vinden het spannend om in het donker te lopen en niet weten wat ze te wachten staat. Ze hielden elkaar goed in de gaten, zodat ze bij elkaar bleven. Halverwege werden er ook nog liedjes gezongen “Leve het nijlpaard” en “Van voor naar achter, van links naar rechts”.
 



 Ze zijn een keer verdwaald, omdat groepen voor hun de glow in the dark sticks verplaatst hadden. Terug op de goede route begon de spooktocht dan echt en waren er enge figuren die ze lieten schrikken. Een paar meisjes gilden, Liza vond het echt leuk en moest lachen om de enge figuren. Bedankt dat ik met jullie mee mocht lopen, het was erg gezellig en nog veel plezier op Nawaka.
 




