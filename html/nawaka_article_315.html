<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/43996675132_676bb39842_h.jpg"/>
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Achter de schermen bij de subkampstaf
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:09
 <br/>
 Geschreven door: LV
 <br/>
 <hr style="margin-top: 8px;"/>
 <div itemprop="articleBody">
  <p>
   Nawaka bestaat uit acht subkampen: Rif (welpen), Oase (scouts), Bermuda (scouts), Palmeiland (scouts), Waterval (scouts), Aan de gracht (explorers), Aan de haven (explorers) en Atlantis (medewerkers). Elk subkamp heeft zijn eigen subkampstaf die zowel keihard hebben gewerkt in de voorbereidingen als hier op Nawaka. We nemen bij elk subkamp een klein kijkje achter de schermen.
  </p>
  <p>
   <em>
    Rif
   </em>
  </p>
  <p>
   Bij subkamp Rif hebben ze 14,5 medewerkers. “We hebben een halve, omdat er één weg is gegaan op de helft van het kamp.” De subkamphoofden zijn ongeveer twee jaar geleden begonnen met de voorbereidingen. De meeste subkampstaf is persoonlijk benaderd door de hoofden om erbij te komen. “Ik denk dat we een sterk team zijn, doordat we de meeste mensen al kenden. We wisten wat voor vlees we in de kuip hadden zitten.” Als laatste zijn er nog vacatures online gezet. “We hebben echt een heel gezellig team. We hebben bijvoorbeeld op de wisselslag van alles met de subkampstaf gedaan. Zo hebben er een paar gewaterskied en we hebben gezeild. Ook hebben we zeil- en wrikwedstrijden binnen de subkampstaf gedaan.” Maar ze doen nog veel meer met het team. Vandaag gaan ze met een paar naar het actie veld en gaan ze de escaperoom doen en en daarna met iedereen in het mudmaze.
  </p>
  <p>
   <br/>
  </p>
  <p>
   <em>
    Oase
   </em>
  </p>
  <p>
   De subkampstaf van Oase bestaat uit (veel) zeilinstructeurs, een zwangere vrouw, land- en waterscouts. Bijna niemand had van te voren ervaring als subkampstaf, maar dit heeft ze zeker niet belemmerd! Met 14,5 man hebben ze afgelopen anderhalf jaar gebikkeld om een subkamp neer te zetten wat nooit vergeten zal worden. De subkampstaf weet wel wat kampaankleding is en ook het uitlaten van deze kamelen is meer dan genoeg gebeurd. Wanneer je aan oase denkt, denk je aan kamelen. Ze waren overal, op boten, fietsen, het puntensysteem en zelfs het subkampbord van Waterval. Het hoogtepunt voor de subkampstaf was de bruiloft van Aladdin op dinsdagavond, maar ook op hun guilty pleasure radio Oase zijn ze meer dan trots. De staf is heel tevreden over hoe alles is verlopen en daarmee was het dan ook een kamp om nooit meer te vergeten. Oooooase bedankt!
  </p>
  <p>
   <br/>
  </p>
  <p>
   <em>
    Bermuda
   </em>
  </p>
  <p>
   Deze subkampstaf heeft in een recordtijd  hun voorbereidingen  en uitwerking voor elkaar gebokst. Pas in februari voor Nawaka heeft "Vader" Edy het team kunnen samenstellen. De leden zijn geen onbekende van elkaar, want ze komen allemaal van scoutinggroep de Vliegende Hollander. Met veel enthousiasme en daadkracht hebben ze het thema opgepakt en uitgewerkt. De themakleur Oranje viel goed op en was  duidelijk herkenbaar, ook buiten hun subkamp. Een sprekend voorbeeld van een geslaagd activiteit op het subkamp was bijvoorbeeld het casino waar iedereen ondersteboven en als tegenovergesteld geslacht gekleed aan deel nam. De subkampstaf heeft het enorm naar hun zin gehad.
  </p>
  <p>
   <br/>
  </p>
  <p>
   <em>
    Palmeiland
   </em>
  </p>
  <p>
   Eindbazen Mathijs en Hans hebben samen met het hele team van de subkampstaf hard gewerkt voor Palmeiland. Een jaar geleden kwam het hele team op z’n plek met verschillende mensen uit de regio. Samen hebben ze gebuffeld om het meest luxe kampterrein te worden en dat is gelukt. Iedere dag stond er koffie klaar voor de leiding om met een bakkie aqua vitea de dag te starten. Na zelf ervaringen op te doen tijdens vorige Nawaka’s durfden ze het zelf aan. Als voorbereiding gingen vijf van de subkamstafleden naar Dubai om de echte sfeer te proeven van Palmeiland. Ze waren er ondersteboven van. In de voorbereidingen bestelden ze de rode pakjes en gingen ze op pad om foto’s te maken op het echte Palmeiland. Voor Nawaka kleedden ze het terrein (kerst)feestelijk aan. Palmen deden ze samen op een lekker hitje 'Dirhams in m’n zak'. Als dat geen goede herinnering aan Nawaka is, weten wij het ook niet meer. De olie vloog ons om de palmen!
  </p>
  <p>
   <br/>
  </p>
  <p>
   <em>
    Waterval
   </em>
  </p>
  <p>
   Subkamp Waterval is opgezet door Zagala en Vincent, beide zijn lid van Scoutinggroep de Paltz- en Eemgeuzen in Soest. Het team bestaat uit twaalf enthousiastelingen waarvan de meerderheid al eens een eerdere editie Nawaka heeft meegemaakt in een andere functie. Voorafgaand zijn ze diverse keren bij elkaar gekomen om elkaar beter te leren kennen. Een voorbeeld van één van de teambuildingsactiviteiten is het stadsspel 'Wie is de mol?' die zij in Amersfoort hebben gespeeld. "Ondanks onze verschillende achtergronden, hebben we er met zijn allen iets heel moois van gemaakt," aldus Jasmijn.
  </p>
  <p>
   <br/>
  </p>
  <p>
   Aan de gracht
  </p>
  <p>
   Subkamp Aan de gracht is een team vanuit vier verschillende groepen van Admiraliteit veertien die anderhalf jaar geleden door Eric (hoofdsubkamp) gevraagd zijn. Binnen korte tijd had hij een team. Zo begon het brainstormen over het thema, indelen van teams, vergaderen, uitwerken programma’s, aankleding, klussen en ga zo maar door. Voor de teambuilding zijn ze een weekend weg geweest. Uiteindelijk door een ervaring met een beloningssysteem van één van de medewerkers van vorige Nawaka was het thema geboren maar dan de digitale versie.
  </p>
  <p>
   Jelle, die zelf twee keer een Nawaka heeft meegemaakt wil graag een nieuwe ervaring opdoen en omdat hij weet hoe leuk Nawaka is, wilde hij graag iets terug doen voor de deelnemers van nu. Het onderscheidende met andere subkampteams is dat subkamp Aan de gracht vanaf het begin bij elkaar zijn en hard werken voor een mooi kampresultaat. Iedereen van subkamp Aan de gracht en de achterban bedankt voor dit mooie fantastisch kamp die je voor jezelf, elkaar en explorers hebt gegeven.
  </p>
  <p>
   <br/>
  </p>
  <p>
   <em>
    Aan de haven
   </em>
  </p>
  <p>
   Het bijzondere aan het team van Aan de haven is dat ze hartstikke jong zijn op twee manieren. Ten eerste zijn ze als laatste subkamp opgericht vanuit de organisatie, namelijk pas in de september 2017. Daarnaast is de gemiddelde leeftijd van de subkampstaf 23 jaar. Dat heeft ze er niet in tegengehouden om een subkamp voor de oudste deelnemers te leiden. Het subkamp is voor het grootste gedeelte met en door de deelnemers zelf gebouwd, zowel in de voorbereiding tijdens de klusweekenden als tijdens Nawaka. Ze hebben bijvoorbeeld geholpen met het herbouwen van de poort, nadat deze gesloopt was. De deelnemers en subkampstaf zijn actief bezig geweest met het produceren van een geweldig subkamp en een toffe Nawaka-ervaring.
  </p>
  <p>
   <br/>
  </p>
  <p>
   <em>
    Atlantis
   </em>
  </p>
  <p>
   Bij subkamp Atlantis maken ze er voor 800 medewerkers een feestje van! Het team bestaat in totaal uit zes man/vrouw en staan altijd voor de medewerkers klaar om alle vragen te beantwoorden. Bij de opbouw hadden ze twee mannen extra om te helpen. Er is een hele grote chillhoek gemaakt voor de medewerkers. Ook organiseren ze medewerkersfeesten en hebben ze leuke workshops. Zoals bijvoorbeeld een cocktail workshop, koffie proeverij, I love Atlantis, een pubquiz, schuimparty, workshop massage en ze hebben zelfs een ochtend ontbijt op bed bezorgd voor alle medewerkers en subkampstaf. Ze zijn ongeveer 1,5 jaar bezig geweest met de voorbereidingen. “We hebben een heel leuk en gezellig team."
  </p>
  <p>
   <br/>
  </p>
  <p>
   <strong>
    Alle subkampstaf bedankt voor jullie inzet en enthousiasme. Jullie zijn top!
   </strong>
  </p>
 </div>
</div>
