<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/38528911_1850320678380605_4679604019906215936_o.jpg"/>
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Hands on Deck
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:08
 <br/>
 Geschreven door: TdB
 <br/>
 <hr style="margin-top: 8px;"/>
 <div itemprop="articleBody">
  <p>
   Ben je leiding of medewerker? Een keer iets (anders) doen? Meld je dan bij Hands on Deck op de Centrale Markt.
  </p>
  <p>
   Hands on Deck is hét uitzendbureau van Nawaka. Ze zetten mensen in, bijvoorbeeld bij de Hike, het VVC of in de medewerkerskeuken. Zo kun je bijvoorbeeld een paar uurtjes helpen met het voorbereiden van het eten.
  </p>
  <p>
   Martijn Pas, coördinator meldt ook dat sommige groepen verplicht moeten helpen met een paar klusjes. Dit is omdat de verhouding tussen leiding en scouts te groot is, waardoor een aantal leiding boventallig zijn. Daarom moeten ze zo af en toe helpen met een paar klusjes. Dit is natuurlijk niet om de leiding te plagen, maar omdat het anders niet mogelijk is om Nawaka te draaien. Zo zouden de rijen voor het VVC nog twee keer zo lang worden. Of de medewerkers zouden pas om 10 uur 's avonds eten krijgen.
  </p>
  <p>
   Dus, een paar uurtjes helpen in de keuken en leren
   <em>
    horecasnijden
   </em>
   , of helpen bij het VVC om ervoor te zorgen dat andere leiding niet zo lang hoeft te wachten? Of onderweg tijdens een Hike op post zitten en je eigen groep langs zien komen? Meld je dan iedere avond om 20:00 uur bij Hands on Deck (De Brug) op de Centrale Markt. Op dat moment worden alle 'klusjes' doorgelopen.
  </p>
 </div>
</div>
