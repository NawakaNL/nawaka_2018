


![](https://nawaka.scouting.nl/images/articles/DSC_1001.JPG)


 Foto: Nawaka 2018
 

Team Telecom start aanleg overige voorzieningen
------------------------------------------------





 Gepubliceerd: zaterdag 23 januari 2021 18:09
   

 Geschreven door: TdB
   




 Team Telecom heeft afgelopen nacht de VPN-verbinding door de dijk aangelegd. Ook het waterpeil is inmiddels hoog genoeg, dus de Centrale Post ligt op zijn nieuwe plek, vlak naast de Havendienst. Hoog tijd om de rest van de voorzieningen aan te leggen.
 



 Via de Havendienst zijn een paar ribjes en slepertjes geregeld. Dit moet het proces om de telefoonverbindingen te leggen allemaal vereenvoudigen. "Zwemmend zou dit veel meer tijd kosten,", aldus Oscar, "zo'n ribje gaat al snel 30 kilometer per uur, zwemmend haal je dat niet. Ã‰n dan word je nat!". Gelukkig is Team Telecom in het bezit van waterbestendige apparatuur: "Die hebben we in 2014 in het kader van het thema Waterproof gekocht, leek ons wel handig. Zo zie je dat je je investering wel terug verdient."
 



 Verder meldt Wilbert dat er misschien toch nog wat vertraging op de lijn kan liggen: "Alleen de Wi-Fi kabel is nog niet geleverd. Die werd gisteren gratis bij de ScoutShop uitgedeeld en moet dus op nalevering besteld worden." De ScoutShop laat weten dat ze niet wisten dat de Wi-Fi kabel door Team Telecom gebruikt zou worden.
 



 De Centrale Post is vanaf heden op telefoonnummer 558 te bereiken.
 






![](https://nawaka.scouting.nl/images/articles/DSC_1004.JPG)



