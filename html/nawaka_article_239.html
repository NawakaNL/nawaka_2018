<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/30032385028_fa01155a42_k.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Menno Driessen
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Smokkelen op subkamp Rif
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:08
 <br/>
 Geschreven door: LA
 <br/>
 <hr style="margin-top: 8px;"/>
 <div itemprop="articleBody">
  <p>
   Bij subkamp Rif hebben ze een spannend smokkelspel gedaan. Ze moesten tegen elkaar strijden, dingen stelen en stiekem munten verstoppen.
  </p>
  <p>
   In het Rif was alweer allemaal afval aangespoeld. Dory wilde wel eens weten wie dat toch deed. De kapitein van wie het vaarwater was, wist zeker dat hij het zelf niet was. Hij had gezien dat de gemene sjeik iemand had ingehuurd om stiekem allemaal afval te dumpen in het vaarwater van de kapitein. Nu vroeg de kapitein hulp van alle kinderen om stiekem het afval weg te smokkelen zonder dat de sjeik het door had. Dit wilde de kinderen wel. De bedoeling van het spel was om aan het einde zo veel mogelijk blauwe munten in je container te hebben. Je kon deze verdienen door een hoger kaartje te hebben dan degene die je tikte of door ze te stelen uit de container van de tegenstander. De kinderen hadden er erg veel zin in. Ralf vooral “Dit word echt heel leuk!” Alle groepen kregen een afvalcontainer met de groepsnaam erop en ze verstopten die in het bos. Nadat alle containers verstopt waren renden alle welpen heel snel het bos in om de containers van de tegenstanders te vinden en mee te nemen. Zo ontstond er een goed georganiseerde chaos van kinderen die containers aan het verslepen waren terwijl er iemand in zat, kinderen die van hot naar her rende en kinderen die stiekem munten in hun eigen container deden zonder dat iemand dat door had. De subkampstaf genoot erg van de rondrennende welpen: “Ik vind het enthousiasme waarmee de kinderen dit spel spelen zo leuk!” Aan het einde werden alle Rifmunten eerlijk verdeeld over de welpen. Zo kan iedereen leuke dingen kopen in de Rifshop. Je kan daar bijvoorbeeld je pet versieren of een badge kopen met de Rifmunten. Een hele geslaagde avond voor subkamp Rif.
  </p>
 </div>
</div>
