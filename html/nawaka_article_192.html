<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/20180806JER_9937a.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Jeroen Roos
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Opening subkamp Bermuda
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:08
 <br/>
 Geschreven door: RvK
 <br/>
 <hr style="margin-top: 8px;"/>
 <div itemprop="articleBody">
  <p>
   De Bermudadriehoek kleurt tijdelijk oranje dankzij subkamp Bermuda.
  </p>
  <p>
   Spanning, mysterie en avontuur. Deze drie woorden vormen de basis voor de drie zijdes van de Bermudadriehoek en die staan centraal voor alle deelnemers van het subkamp. 544 Bermuda-gangers verdeeld over 29 verschillende Scoutinggroepen en acht man subkampstaf bivakeren de komende tien dagen in 136 tenten met ruime staanplaatsen.
  </p>
  <p>
   Maandagavond is het subkamp officieel geopend. Iedereen verzamelde zich in oranje kleding op het centrale veld, waar het themalied iedereen lekker opzweepte. Tijdens het openingspraatje van "Vader Edy", in zijn oranje priestergewaad werd iedereen welkom geheten, met zelfs speciale aandacht voor de twee buitenlandse Scoutinggroepen.
  </p>
  <p>
   Toen alle subkampstaf  was voorgesteld, werd er geoefend met de subkamp-yell welke de komende week veelvuldig gebruikt zal worden. De yell bestaat uit het uitspreken van "Bermuda". Daarbij beeld je een vliegtuig uit op de eerst klemtoon, waarna je met je handen een driehoek boven je hoofd vormt bij het uitspreken van de laatste twee lettergrepen  en vervolgens buig je voorover als een vliegtuig dat neerstort in de zee. Na een aantal keer oefenen werd de yell meteen in de praktijk toegepast bij het officiële hijsen van de subkampvlag.
  </p>
  <p>
   Om het subkamp in te wijden volgde er nog een plechtig moment. Iedereen kreeg een oranje A4-papiertje en mocht er een vliegtuig van vouwen. Het was vervolgens de bedoeling je vliegtuig zo hoog mogelijk te gooien en te zien welke er het langst in de lucht bleef voordat hij uiteindelijk neerstortte in de Bermudadriehoek. De subkampstaf zal na het bestuderen van de digitale beelden beoordelen wie er nu zijn of haar vliegtuig het hoogst heeft gegooid en of het langst in de lucht is gebleven.
  </p>
  <p>
   Na afloop van dit spektakel volgde er een informeel uitwisselingsmoment van lekkernijen uit de lokale streken, vanwaar de Scoutinggroepen komen. Al met al een mooi begin van Nawaka 2018 op subkamp Bermuda.
   <br/>
  </p>
  <link href="/components/com_nawakaarticle/flickity.min.css" media="screen" rel="stylesheet" type="text/css"/>
  <script src="/components/com_nawakaarticle/flickity.pkgd.min.js">
  </script>
  <div class="flickity" data-flickity='{ "imagesLoaded": true, "percentPosition": false }'>
   <img src="https://nawaka.scouting.nl/images/articles/20180806JER_9874.jpg"/>
   <img src="https://nawaka.scouting.nl/images/articles/20180806JER_9961.jpg"/>
   <img src="https://nawaka.scouting.nl/images/articles/20180806JER_9963.jpg"/>
  </div>
 </div>
</div>
