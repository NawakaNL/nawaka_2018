<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/Cat_in_the_jungle.jpg"/>
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Te hooi en te gras
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:08
 <br/>
 Geschreven door: IS
 <br/>
 <hr style="margin-top: 8px;"/>
 <div itemprop="articleBody">
  <p>
   Na de regenbui van afgelopen nacht is de grasmat op subkamp Atlantis ontkiemd tot een waar weiland. Zeewolde heeft door de ligging onder zeeniveau zijn roots verdiend als het om gras gaat.
  </p>
  <p>
   Dat het gras ook nadelen heeft blijkt wel uit het verhaal van Ronald. Â Hij laat er duidelijk geen gras over groeien: ,,Ik kon vanmorgen amper uit mijn tent komen. Ik heb met het schaartje van m'n zakmes maar een weg geknipt. Ik hoop dat er geen addertje onder zit. Het is vervelend en gaat ook tussen de ritsen zitten enzo..."
  </p>
  <p>
   De organisatie heeft inmiddels alle opties overwogen en heeft contact gezocht met Dolly de Wolff. Dolly is schapenhipster en is bereid om haar veganistische schapen Atlantis te laten begrazen: ,,Dan kan ik eindelijk mijn biologische kleding lijn uitbreiden." Ze is van plan iedere ochtend het gras voor je voeten weg te maaien. Wanneer de kudde het subkamp op komt is nog niet bekend. Dolly is er zelf al wel.
  </p>
  <p>
   Op de vraag wat ze van Kanawa vindt antwoord ze resoluut; "Altijd blijven dansen! Ik kan het gras nog horen groeien! Het is echt een top festival maar wanneer komen de bands?"
  </p>
 </div>
</div>
