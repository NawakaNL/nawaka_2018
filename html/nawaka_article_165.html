<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/20180805-RG-_MG_8961.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Robbert van der Gaag
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Gluren bij de buren - Scouting Jan Willem Friso uit Krimpen aan de IJssel
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:07
 <br/>
 Geschreven door: EvG
 <br/>
 <hr style="margin-top: 8px;"/>
 <div itemprop="articleBody">
  <p>
   Aan het einde van de steiger van Scoutinglandgoed Zeewolde zijn een aantal wachtschepen aangemeerd. Lotte uit Krimpen aan de IJssel wil graag over hun groep en Nawaka vertellen.
  </p>
  <p>
   <strong>
    Wachtschip “De Bornrif”
   </strong>
  </p>
  <p>
   Het wachtschip “De Bornrif” hoort bij Scouting Jan Willem Friso.  Een scoutinggroep met 85 leden. Het wachtschip is van 1930 en is vroeger een oud graanschip geweest. De scouts, explorers en stam gebruiken het wachtschip als clubhuis. Ze hebben zes vletten waarmee onder begeleiding gezeild wordt op de IJssel.  Daarnaast hebben ze een welpengroep, maar die zijn nu niet mee naar Nawaka.
  </p>
  <p>
   <strong>
    Rondleiding
   </strong>
  </p>
  <p>
   Bas, leiding bij de scouts geeft tijdens de rondleiding uitleg over het schip en waar de ruimtes voor worden benut. Het begin is in de stuurhut, waar hij vertelt dat er warmte wordt gestookt met een palletkachel. Buiten onder de stuurhut is een kampvuurkuil waar de leden verblijven en kunnen chillen. Het ruim heeft een aantal verblijven; een explorer-, een scout- en een stamhok. In het stamhok is ook de keuken met bar, tap en vaatwasser.
  </p>
  <p>
   <strong>
    Nawaka
   </strong>
  </p>
  <p>
   Scouting Jan Willem Friso komt al heel lang op Nawaka. Dertien jeugdleden en vier leiding slapen tijdens Nawaka op subkamp Waterval. Schipper Peter, het oudste stamlid heeft het wachtschip veilig naar Zeewolde gebracht en gaat weer naar huis. Ook Gerard die sinds januari lid is als bestuur, is ingezet als kookstaf en daarnaast wil hij een stukje sfeer proeven van Nawaka. Iedereen is erg enthousiast om Nawaka mee te mogen maken en de jeugdleden kunnen niet wachten om naar hun subkamp te gaan en andere scouts te ontmoeten.
  </p>
 </div>
</div>
