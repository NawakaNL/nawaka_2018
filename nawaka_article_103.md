


![](/images/articlethumbnails/14756290995_65d017b6d8_o.jpg)


 Foto: Jeroen Roos
 

Veiligheid op het kampterrein
------------------------------





 Gepubliceerd: zaterdag 23 januari 2021 18:06
   

 Geschreven door: De Brug
   




**Brandblussers verplicht!** 
  


 Elke groep bezit minimaal één 6 liter schuimblusser of één 6 kg poederblusser (dit mag ook 3 x 2 kg zijn), waarvan de laatste keuring niet vóór 1 augustus 2016 plaatsvond (of 1 augustus 2017 wanneer de fabrikant een jaarlijks onderhoud voorschrijft) en het zegel niet verbroken is. Bvestaat jouw groep uit 30 of meer personen (jeugdleden en leiding) dan neem je 2x het verplichte aantal mee.
 
  


 In de grote feesttenten, subkamptenten en andere gezamenlijke voorzieningen zet de organisatie brandblussers neer.
 
  

  


 Op schepen waar geslapen wordt zijn rook/brandmelders verplicht.
 
  

  

**Opslag brandstof** 
  


 Gasflessen en (het reservoir van) je buitenboordmotor moeten buiten de tenten op een goed geventileerde plaats staan. Rechtop, stabiel en afgedekt tegen de zon. Opslag van brandstof in bijvoorbeeld jerrycans is niet toegestaan.
 
  

  


 Gasflessen zijn te koop bij Jachthaven Erkemederstrand, Jachthaven Strand Horst, Jachthaven Wolderwijd en RCN Zeewolde. Loop voor de zekerheid eerst langs bij de Havendienst voor de meest recente informatie of overige nautische vragen.
 
  

  

**Reddingsvest verplicht** 
  


 Voor iedereen aan boord van een vaartuig moet een reddingsvest beschikbaar zijn. Een reddingsvest moet voldoende drijfvermogen hebben voor degene die hem aantrekken. 100N is in veel gevallen voldoende voor een scout, maar niet voor een staflid met zware schoenen en compleet zeilpak. Een reddingsvest is een reddingsmiddel dat er ten alle tijden voor zorgt dat het gezicht boven water blijft. Let op: een zwemvest is een drijfhulpmiddel, een reddingsvest is een reddingsmiddel.
 





* 

 Wie niet (goed) kan zwemmen moet op en om het water altijd een reddingsvest dragen.
 


* 

 Draag je een regen- of zeilpak, dan draag je ook je reddingsvest.
 


* 

 Op sleep of als er gereefd is, draag je altijd een reddingsvest.
 


* 

 Tijdens de gondelvaart draag je een reddingsvest. Het doet er niet toe of er veel of weinig wind staat.
 


* 

 Van bovenstaande situaties kan, in bepaalde situaties, afgeweken worden. M.a.w. als jouw leiding, subkampstaf, reddingsbrigade of de havendienst aangeeft dat je je reddingsvest moet dragen, dan doe je dat.
 





**Toplicht** 
  


 Volgens het BPR moet een schip dat in het donker of bij slecht zicht vaart verlichting voeren. Voor de lelievletten en schouwen houdt dat in dat er een rondom schijnend wit licht gevoerd moet kunnen worden.
 





