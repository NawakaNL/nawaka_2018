<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-left item-image">
  <img alt="" itemprop="image" src="/images/subcamps/Nawaka_2018_-_Subkamp_Aan_de_gracht_RGB.png"/>
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Subkamp Aan de Gracht (explorers)
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:04
 <br/>
 <hr style="margin-top: 8px;"/>
 <div itemprop="articleBody">
  <p>
   AAAAaaaahhhh ….. ken je dat gevoel? Na een lange zwoele zomerse dag met je sloepje tuffen door de grachten van één van grote steden van Nederland neerploffen op het terras? Een koude (virgin) gin tonic bestellen en samen met je vrienden voorbijgangers aan het terras volledig kapot analyseren?
  </p>
  <p>
   Na zonsondergang met elkaar het bruisende stadse leven tegemoet op zoek naar mannen/vrouwen, vertier, uitdaging, de grens van het toelaatbare en nieuwe verhalen?
  </p>
  <p>
   De echte doorzakkers aan de gracht komen in de late uurtjes de Nachtburgermeester tegen, maar het leven aan de gracht gaat altijd door. Bij de eerste zonnestralen zijn de mensen aan de gracht al weer druk in de weer. Het motto aan de gracht is dan ook: ’s avonds een vent, ’s ochtends uit je tent!
  </p>
  <p>
   Dit ultieme geluksgevoel gaan wij bewerkstelligen op subkamp 'Aan de Gracht'. Waan je in het leven aan de gracht waar alles gebeurt wat je niet verwacht. Hier is het onmogelijk om een blauwtje te lopen. Dit subkamp zal niet voorbij gaan als een blauwe maandag maar doordrenkt zijn van Hollands Glorie, Grachtconcerten, zon, terrassen, pakhuizen, kunst, cultuur etc. etc. Hier is de Gouden Eeuw weer werkelijkheid en worden we allemaal zo Delfts Blauw als een aap. Het zeer diverse subkampteam laat het niet blauwblauw maar gaat er alles aan doen om subkamp “Aan de Gracht” het beste, tofste en heftigste subkamp van heel Nawaka te maken. Daar wil je toch ook heen!?!
  </p>
  <p>
   <div class="phocagalleryslideshow" style="width:640px;height:480px;padding:0;margin: auto;">
    <div id="phocaGallerySlideshowP1611421453102468353" style="max-width:640px;max-height:480px;padding:0;margin: auto;">
    </div>
   </div>
  </p>
 </div>
</div>
