


Nieuws van Nautische Activiteiten
----------------------------------





 Gepubliceerd: zaterdag 23 januari 2021 18:07
   




 Wedstrijden op het water zijn natuurlijk niet weg te denken bij Nawaka. Het team van Nautische Activiteiten heeft dan ook een vol programma voor jullie in de planning staan.
 



**Roei-, wrik- en zeilwedstrijden** 
  

 Voor de ZV- en WV-subkampen worden er roei-, wrik- en zeilwedstrijden georganiseerd: doe je best in de voorronde van jouw subkampsubkamp en bemachtig die plekken in de finales! Er zijn namelijk mooie prijzen te winnen! En vaar je als Wilde Vaart niet in een vlet? Bij de zeilwedstrijden zal er ook een veld met schouwen en een veld met andere boottypes worden gestart. Bekijk
 [hier de deelnemersinformatie van Team Nautisch](/nl/deelnemers/voorwaarden-en-kampregels/54-nawaka-2018-nautisch-deelnemersinformatie/file) 
 voor meer informatie over de verschillende klasses en deelnemersvereisten die er worden gehanteerd. Vergeet je niet in te schrijven voor de wedstrijden! Dit kan tijdens Nawaka bij jouw subkampstaf, tot een dag voor jouw wedstrijd.
 



**Prestatietocht** 
  

 We hebben het bij de subkampendag afgelopen februari al vermeld, maar nu is het toch echt tijd om wat meer te verklapppen over deze toffe nieuwe activiteit: de prestatietocht is een wedstrijd voor de echte allrounders op de ZV- en WV-subkampen, welke gehouden wordt op vrijdag 10 augustus. Tijdens deze tocht van ongeveer 23 kilometer lang, zul je alles wat je in huis hebt moeten laten zien... met alleen zeilen kom je er niet. Roeien, wrikken en jagen is toegestaan en soms zelfs noodzakelijk. Ook kom je sluizen tegen onderweg. Ga jij deze uitdaging aan? Bekijk
 [hier de deelnemersinformatie van Team Nautisch](/nl/deelnemers/voorwaarden-en-kampregels/54-nawaka-2018-nautisch-deelnemersinformatie/file) 
 voor meer informatie. Inschrijven kan tijdens Nawaka bij jouw subkampstaf.
 



**Gondelvaart** 
  

 Tijdens de gondelvaart bedanken we de inwoners van Zeewolde voor hun gastvrijheid. Het doel is om met een mooie en gezellige verlichte optocht van alle zeilboten en slepers langs het centrum van Zeewolde te slepen. Onderweg kun je elkaars creaties bewonderen en genieten van het varende feestje dat we er met elkaar van gaan maken. Hebben jullie al nagedacht over hoe jij jouw boot gaat versieren en welke materialen je hiervoor mee gaat nemen? Bouwen jullie die constructie die ervoor gaat zorgen dat Zeewolde jouw groep niet meer vergeet? Zijn jullie die groep die je door alle verlichting al van veraf aan ziet komen? Het zal zeker de moeite waard zijn om hier tijd in te investeren, want er zijn namelijk mooie prijzen te winnen in de categoriÃ«n Ondersteboven, Aankleding en Gezelligheid. Dit zal beoordeeld worden door een jury onder leiding van niemand minder dan de burgermeerster van Zeewolde.
 




