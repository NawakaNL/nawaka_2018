


![](https://nawaka.scouting.nl/images/articles/20180811-WE-IMG_4505.jpg)


Ondersteboven van Nawaka! Scoutinggroep Tjerk Hiddes
-----------------------------------------------------





 Gepubliceerd: zaterdag 23 januari 2021 18:09
   

 Geschreven door: NR
   




 Tijdens de ouderdag zijn wij als redactie weer op pad gegaan. We spraken Sanne (16) en Saskia (14) die samen met hun ouders, Henk (48) en Ria (46), op de Centrale Markt zaten. Sanne en Saskia zijn van scoutinggroep Tjerk Hiddes uit Harderwijk en dit is al hun tweede Nawaka.
 



 De twee meiden zijn ondersteboven van Nawaka door alle leuke activiteiten. Sanne kijkt heel erg uit naar de gondelvaart  van vanavond en Saskia kijkt vooral uit naar de roeiwedstrijden. Ze vindt het leuk om te winnen, maar in wrikken en zeilen zijn ze met de bak net iets minder goed dan roeien. Ondanks de wespen en de regen vinden ze Nawaka helemaal super.
 



 Henk en Ria genieten heerlijk in de zon van de bezoekersdag. Ze zijn vooral ondersteboven van de molen die is blijven staan van Roverway 2018 en dat alles echt heel goed georganiseerd is met zoveel kinderen. Toen we vroegen of de meiden alles al aan hun ouders hadden verteld, gingen ze een beetje giebelen. De ouders vertelden dat ze wel wisten van de Turkse Scoutinggroep, wat hun buddygroep is.
 



 De scouts van Tjerk Hiddes helpen de Turkse scouts met koken, materialen regelen en vertalen. Saskia vertelt dat de Turkse scouts nog nooit hebben gevaren, en dat ze het daarom soms best spannend vinden aan boord. Zeker met de wind van gisteren, want dat zijn ze al helemaal niet gewend. Toch vinden zowel de meiden als hun ouders het heel leuk om in zo’n unieke situatie te zitten.
 



 Wij wensen jullie nog heel veel plezier met de tweede helft van Nawaka, en we hopen jullie alle vier volgend Nawaka weer te zien!
 




