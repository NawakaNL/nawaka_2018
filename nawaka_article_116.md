


![](https://nawaka.scouting.nl/images/articles/atlantis_teamfoto.png)


Subkamp Atlantis heeft er zin in!
----------------------------------





 Gepubliceerd: zaterdag 23 januari 2021 18:07
   

 Geschreven door: Marijke Bokdam, Raju van Kan
   




 Nog minder dan een maand en dan begint Nawaka voor alle medewerkers :-)Â Hierbij nog wat informatie die voor jullie leuk is om te weten.
 



 Binnenkort komt het programma voor medewerkers online, op de website en op de Facebookpagina! Ook tijdens Nawaka kunnen jullie dit nog checken bij de subkamptent en in het medewerkersrestaurant. Weet dat niet alleen Subkamp Atlantis activiteiten voor jullie heeft gepland: ook (en wij hopen niemand te vergeten) de centrale markt, het actieveld, nautisch, HRM en de medewerkersbar hebben zich ingezet om voor jullie een leuk Nawaka neer te zetten. Ook al tijdens de opbouw zijn er activiteiten te doen, kom in ieder geval je eigen Atlantis-cocktail* maken na een zware opbouwdag!
 




* 
 Atlantis zorgt er uiteraard voor dat er een chillhoek komt, volledig in Atlantis-thema. Heb jij nog versieringen die daarbij passen? Neem het mee en versier je eigen tent!
 

* 
 Atlantis organiseert samen met de medewerkersbar een reuze onderwater-toga-schuimparty. Ter plekke leggen we je uit hoe je van een laken een toga knoopt... Maar neem zelf een laken of andere onderwaterthemakleding mee!
 

* 
 Op woensdagavond 8 augustus zullen voor het terrein de wrikwedstrijden voor medewerkers plaats vinden en op maandagavond 13 augustus de roeiwedstrijden. Vind je het leuk om mee te doen (bijvoorbeeld met je Nawakateam), regel dan alvast voor dat tijdstip een boot :-D
 




 Sommige medewerkers willen geen minuut van Nawaka missen en dag en nacht actief blijven. Anderen waarderen toch een paar (goed verdiende) uren slaap. Daarom komt er op het subkamp een "rust" en een "onrust" deel. Let wel: uiteindelijk is het de bedoeling dat iedereen kan slapen tijdens Nawaka (ook op het onrustige deel). Na een bepaald tijdstip zal je dus vriendelijk worden verzocht ergens anders dan op het subkamp (bijvoorbeeld bij de medewerkersbar) lawaai te maken.
 



 * de Atlantis-cocktail is te herkennen aan de dolfijn die erin zwemt.
 






![](https://nawaka.scouting.nl/images/articles/arvid.jpg)
![](https://nawaka.scouting.nl/images/articles/chris.jpg)
![](https://nawaka.scouting.nl/images/articles/doortje.jpg)
![](https://nawaka.scouting.nl/images/articles/gaelle.jpg)
![](https://nawaka.scouting.nl/images/articles/paula.jpg)
![](https://nawaka.scouting.nl/images/articles/renske.jpg)



