


![](https://nawaka.scouting.nl/images/articles/regen-radar.png)


Havendienst verhoogt waterstand
--------------------------------





 Gepubliceerd: zaterdag 23 januari 2021 18:08
   

 Geschreven door: TdB
   




 De Havendienst heeft laten weten de waterstand vandaag te gaan verhogen. Verwacht wordt dat de levering extra water rond 16:00 uur geleverd wordt. De levering verhoogt het waterpeil met 12.3 mm. Na verwachting zal er vrijdag nog een extra nalevering van 2.5 mm plaatsvinden.
 



 In het verleden heeft de Havendienst geprobeerd het Nuldernauw te verdiepen. Dit liep alleen maar uit op een baggerbende, was erg duur en had te weinig effect. Met de nieuwe methode kunnen zowel het Nuldernauw als het Wolderwijd worden aangepakt.
 



 Ook gaat de Havendienst nadenken over het toepassen van een getijdestroming voor het tijdelijk verhogen van het peil. "Zo kunnen we om de 8 uur varen", aldus Marc, "Een soort Waddenzee 2.0, alleen dan met Dolfijnen in plaats van zeehondjes." De rest van de tijd komt het water grotendeels droog te staan. Scouts kunnen dan naar de McDonalds aan de overkant lopen.
 



 Ook de burgemeester verwacht geld als water te verdienen: "Als we het Wolderwijd op de UNESCO-werelderfgoedlijst krijgen dan komen al die Japanse toeristen gewoon hiernaartoe!".
 




