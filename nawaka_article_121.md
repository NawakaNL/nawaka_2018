






![](https://www.youtube.com/embed/ShA4MMdlllU)


 Foto: Nawaka 2014
 

Gondelvaart
------------





 Gepubliceerd: zaterdag 23 januari 2021 18:07
   

 Geschreven door: MB, TdB
   




 De gondelvaart is hét bedankje van de deelnemers van Nawaka aan de gemeente Zeewolde. Dit wordt gedaan door één lange grote versierde en verlichte optocht over het water van boten langs het centrum van Zeewolde. Het is een optocht van circa 450 verlichte en versierde boten (lelievletten- en schouwen) en 80 motorboten.
 


### 
 Voor deelnemers



 Hebben jullie al nagedacht over hoe jij jouw boot gaat versieren en welke materialen je hiervoor mee gaat nemen? Bouwen jullie die constructie die ervoor gaat zorgen dat Zeewolde jouw groep niet meer vergeet? Zijn jullie die groep die je door alle verlichting al van veraf aan ziet komen?
   

 Het zal zeker de moeite waard zijn om hier tijd in te investeren, want er zijn namelijk mooie prijzen te winnen in de categorieën Ondersteboven, Aankleding en Gezelligheid. Dit zal beoordeeld worden door een jury onder leiding van niemand minder dan de burgemeester van Zeewolde.
 


### 
 Voor toeschouwers



**Locatie:** 
 toeschouwers kunnen de gondelvaart bekijken vanaf de kades van de Voorhaven, de dijk langs de Bolhaven en het grasveld ter hoogte van Rede 42
 

**Tijd:** 
 vanaf 17:00 uur: Food & entertainment in de Aanloophaven (Raadhuisplein) van Zeewolde
 

 21.00 – 21.15 uur:   Eerste boten vertrekken vanaf het Wolderwijd richting Zeewolde
 


 21.00 – 23.00 uur:    Boten varen door de voorhaven en entertainment
 



 Op het grasveld ter hoogte van Rede 42 staat een spreekstalmeester die zal zorgen voor uitleg. Burgemeester Gerrit Jan Gorter is ook aanwezig in de Voorhaven en neemt plaats in de jury en zal samen met de andere juryleden de winnaar aanwijzen van de gondelvaart. De winnaar is diegene met de mooiste en/of origineelste versierde en verlichte boot uit de optocht.
 



 Voorafgaand aan de Gondelvaart, vinden er vanaf 17.00 uur diverse activiteiten plaats in de Aanloophaven van Zeewolde. Het Raadhuisplein verandert deze zaterdagavond in een groot terras! Diverse foodtrucks staan opgesteld, er is live muziek, een demonstratie flyboarden en de sportievelingen kunnen de waterballen ook eens uitproberen! En je kunt natuurlijk jouw eigen Nawaka deelnemer(s) aangeschouwen tijdens de gondelvaart. Een onvergetelijke gebeurtenis!
 




**Blijf overnachten in de omgeving op 1 van de campings** 






 Speciaal voor de thuisblijvers heeft Nawaka 2018 voordeel geregeld. Komt u naar de ouderdag? Op zaterdagavond is een spectaculair Gondelvaart entertainmentprogramma in de Voorhaven van Zeewolde!
 
 Tip: blijf overnachten in Zeewolde en profiteer van de
 [Nawaka deals](/nl/bezoekers/95-campings) 
 !
 




**Ouderdag zaterdag 11 augustus** 





 Op de dag van de gondelvaart is ook
 [de ouderdag](/nl/bezoekers/bezoekersdag) 
 van Nawaka 2018.
 
 Het Nawaka-terrein is op zaterdag 11 augustus open voor ouders van 11.00 uur tot 16.30 uur.
 




 Op het eind van de middag word je door de bus teruggebracht naar het centrum van Zeewolde en dompel je je ondersteboven in het bruisende Zeewolde: een drankje op een terras, een hapje in een lokaal restaurant en diverse soorten entertainment zoals waterballen lopen over de haven van Zeewoldse haven. 's Avonds het adembenemende schouwspel van de Gondelvaart voor de haven van Zeewolde. Een zwoele zomeravond met hapjes en drankjes door de lokale ondernemers voor alle bezoekers van de Gondelvaart in Zeewolde.
 















**Burendag zondag 12 augustus** 




 Op zondag 12 augustus gaan de deelnemers weer verder met het normale programma. Wel is het terrein open voor bezoek vanuit de buurt (let op: geen parkeergelegenheid direct bij Scoutinglandgoed Zeewolde, wij adviseren u om op de fiets te komen). Woont u in Zeewolde en omstreken en wilt u graag meer te weten komen van het Nawaka, kom dan vooral een bezoekje brengen. Dit kan tussen 11.00 en 16.00 uur.
 









![](/images/articles/14606599440_37182bee61_b.jpg)











