


![](https://nawaka.scouting.nl/images/articles/38910366_1911036138980455_5227161532093169664_o.jpg)


 Foto: Robbert van der Gaag
 

In de bus met ... Noah uit Dieren
----------------------------------





 Gepubliceerd: zaterdag 23 januari 2021 18:08
   

 Geschreven door: LA
   




 In plaats van in de boot met... Zaten we onderweg naar de opening in de bus met Noah (11) van de scoutinggroep Isala uit Dieren.
 



 In de bus raakte ik aan de praat met Noah. Ze vertelde in welke groep ze zat en dat ze het erg naar haar zin heeft op Nawaka. Zij zijn op kamp met elf kinderen en vijf leiding. Ik vroeg wat het leukste was wat ze tot nu toe had gedaan. Noah vertelde dat zij het kanoën, wat ze in de ochtend hadden gedaan heel erg leuk vond. “ We moesten allemaal plastic uit het water opvissen, want daar kreeg je punten voor.” Ze vertelde dat ze ook flessen konden opvissen. Alleen dit was wel gevaarlijk. Je kon er namelijk punten mee verdienen maar ook mee verliezen. Ook vertelde ze dat ze gisteren pannenkoeken hadden gegeten en dat dat erg lekker en gezellig was.
 



 Noah had het meeste zin in de opening . “Ik ben erg benieuwd wat we allemaal gaan doen.” De bus kwam op dit moment aan in Zeewolde. Ik heb Noah en haar leiding veel plezier gewenst tijdens de opening. Dankjewel Noah, voor het leuke gesprek en nog veel plezier op Nawaka.
 




