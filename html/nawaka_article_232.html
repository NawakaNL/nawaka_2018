<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/14770023196_fc48c2f7ea_k.jpg"/>
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Weerbericht weggewaaid
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:08
 <br/>
 <hr style="margin-top: 8px;"/>
 <div itemprop="articleBody">
  <p>
   Help! Het weerbericht is weggewaaid! Daarom kan Kanawa.nl je niet meer vertellen wat voor weer het vanavond gaat worden.
  </p>
  <p>
   Misschien wordt het wel heel zonnig! Of het gaat sneeuwen en vriezen. We schatten de kans op een Elfstedentocht hoog in. Maar wat het wordt kunnen we je niet precies vertellen. Toen de verslaggever het weerbericht naar de webmaster wilde brengen, waaide het in een noordelijke, oostelijke, westelijke of zuidelijke richting. Het weerbericht ligt daarom misschien in Harderwijk, Nijkerk of Amsterdam. Precies weten we het niet, want daar hebben we een weerbericht voor nodig.
  </p>
  <p>
   Wat voor weer het morgen gaat worden kunnen we je ook niet vertellen. Daarom pakken we er maar even het weerbericht van vorig jaar, 10 augustus erbij. Het werd toen 20 graden en het was vrijwel de gehele dag zonnig. Maar je weet: in het verleden behaalde resultaten bieden geen garantie voor de toekomst. De voorspelling van het weer kan fluctueren.
   <em>
    Oant moarn
   </em>
   !
  </p>
 </div>
</div>
