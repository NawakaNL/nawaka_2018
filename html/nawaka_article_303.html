<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/20180807-WE-IMG_2618.jpg"/>
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Ali Baba postenspel van subkamp Oase
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:09
 <br/>
 Geschreven door: NR
 <br/>
 <hr style="margin-top: 8px;"/>
 <div itemprop="articleBody">
  <p>
   Bij subkamp Oase is gisteren een supervet spel gespeeld in het 1001 nacht thema. Scouts moesten de schatten van Ali Baba vinden door middel van een postenspel. Het was de perfecte manier om nog even uit te waaien op het water na een hele warme dag.
  </p>
  <p>
   Het was de bedoeling dat je naar een strandje zou zeilen en hier een gekleurde ballon zou pakken. Het strandje was voor de meesten nog even zoeken, maar met wat hulp van de subkampstaf heeft iedereen het gevonden. De gekleurde ballon wees op de kleur posten die je moest zoeken, waar je schatkaartdelen kon krijgen om de schat van die kleur te vinden. De groep die als eerste terugkwam met een schat won het spel en daarbij gaat de kameel bij de kamelenrace een stapje vooruit. De uitreiking is vandaag om 17.00 uur en dan zullen ook de kamelen verzet worden.
  </p>
  <p>
   Om een beter beeld te krijgen van het spel is de redactie het water op gegaan onder begeleiding van de havendienst. Hier hebben we verschillende leuke dingen gespot. Allereerst kwamen wij de 1751 tegen, die heel snel maar ook nog eens helemaal synchroon aan het roeien waren. Onze complimenten! Daarna voeren we richting het strandje en kwamen we de Klipduiker van de GabriÃ«l Groep uit Mook tegen. Deze scouts waren echt heel sportief, ze hadden een buitenboordmotor aan boord en toch waren ze aan het roeien om bij het strandje te komen. Ze vonden het namelijk niet eerlijk als zij veel sneller waren. Daarnaast hadden ze ook hun bootnaam ondersteboven op de boot geschilderd, dus als het aan ons ligt zijn jullie ook de winnaars van gisteren!
  </p>
 </div>
</div>
