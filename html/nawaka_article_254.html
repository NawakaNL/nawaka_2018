<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/42166218410_570c7ffbaa_h.jpg"/>
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Rif bedankt en tot ziens
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:09
 <br/>
 Geschreven door: LA
 <br/>
 <hr style="margin-top: 8px;"/>
 <div itemprop="articleBody">
  <p>
   De eerst groep welpen op subkamp Rif heeft het terrein verlaten. Ze hebben goed hun best gedaan en het Rif is weer helemaal schoon. Ik ben bij wat groepen langs gegaan om te weten te komen hoe ze het hebben gehad.
  </p>
  <p>
   Het was lekker druk op subkamp Rif. Sommige groepen waren al klaar voor vertrek en anderen waren nog rustig aan het ontbijten. Bij Scouting Heenetrecht uit Tholen waren ze al bijna klaar met inpakken. Gijs (7) had het heel leuk gehad: "Ik vond het smokkelspel het allerleukste!" De leiding vond het kamp ook erg leuk en hadden het erg gezellig gehad.
  </p>
  <p>
   De Grevelingengroep uit Brouwershaven was aanwezig met elf kinderen en drie leiding. Bas (9) had het erg leuk gehad:  "Ik vond het kanoën erg leuk. We moesten allemaal plastic schijfjes opvissen en daar kon je punten mee verdienen. We hebben hier heel veel rifmunten mee verdiend." Met de rifmunten konden ze spullen kopen in de rifshop, zoals buttons en een memoryspel. Ook hebben ze de badges hiermee verdiend. De leiding vond het een groot feest. Zij vonden de opening heel leuk: "De kinderen hebben het enorm naar hun zin gehad!"
  </p>
  <p>
   De welpen van de Leeghwatergroep uit Badhoevedorp vonden de schuimparty het allerleukst. De verdiende rifmunten werden gebruikt om buttons, badges, 3D-letters en stickers te kopen.
  </p>
  <p>
   De leiding va de Admiraal de Ruytergroep uit Krimpen aan de Lek was nog rustig een kopje thee aan het drinken, terwijl de kinderen spullen in de tenten aan het opruimen waren. De kinderen waren moe, maar het was erg leuk geweest. De bonte avond was het leukst. Lekker de Macarena dansen met de subkampstaf. De rifmunten werden niet alleen besteed aan de badges, maar zijn ook ingewisseld voor afwashulp door de kampstaf. Zo hoefden de kinderen een avond niet af te wassen!
  </p>
  <p>
   Tjerk Hiddes uit Harderwijk was al klaar met inpakken, al helemaal klaar voor vertrek! Stefan (10) en Luuk (8) waren de spullen aan het bewaken. Stefan vond de schuimparty het allerleukst. Luuk kon niet kiezen: "Ik vond alles leuk!" De leiding had ook een dag bij de scouts geholpen en vond daar de
   <em>
    archery tag
   </em>
   op het actieveld heel erg leuk.
  </p>
  <p>
   Nemo en Dory vonden het heel gezellig en zijn heel blij dat hun Rif weer schoon is. Tijdens de afsluiting zei Dory: "Gewoon blijven zwemmen!" De subkampstaf vond het een erg geslaagde eerste week. Op naar de volgende week! Zaterdag komt de volgende welpengroep. Maar eerst waterskiën en een beetje ontspanning.
  </p>
  <link href="/components/com_nawakaarticle/flickity.min.css" media="screen" rel="stylesheet" type="text/css"/>
  <script src="/components/com_nawakaarticle/flickity.pkgd.min.js">
  </script>
  <div class="flickity" data-flickity='{ "imagesLoaded": true, "percentPosition": false }'>
   <img src="https://nawaka.scouting.nl/images/articles/43926684302_ba6a416ae8_h.jpg"/>
   <img src="https://nawaka.scouting.nl/images/articles/30106525458_a97b798f76_h.jpg"/>
  </div>
 </div>
</div>
