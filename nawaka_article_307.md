


![](https://nawaka.scouting.nl/images/articles/43326558394_4b7d0434c4_k.jpg)


 Foto: Menno Driessen
 

Wie mag trouwen met de knapste man van Oase?
---------------------------------------------





 Gepubliceerd: zaterdag 23 januari 2021 18:09
   

 Geschreven door: NR
   




 Vanavond is er een heuse bruiloft op subkamp Oase geweest. Deze bruiloft was verreweg van standaard, Aladdin zou namelijk gaan trouwen. Er is gehandeld in kamelen en één ding is zeker: er waren veel mooie dames (en heren) aanwezig.
 



 Alle groepen moesten vanmiddag zoveel mogelijk kamelen verdienen tijdens een superleuk spel. Op deze manier konden ze een zo groot mogelijke bruidsschat verzamelen. Om met de meest begeerde vrijgezel te kunnen trouwen was er echter meer mogelijk dan alleen een goed gevulde kamelenstal. De verkiesbare dames moesten ook hun mooiste oase-outfit aantrekken. Overal waren er dames gekleed in de mooiste gewaden. De keuze voor Aladdin en de Sultan was dan ook niet makkelijk. Uiteindelijk is een mooie dame van de Cranenborghgroep gekozen als bruid van de begeerde bachelor.
 



 Omdat wij ook wel snappen dat het lastig kan zijn dat zowel Aladdin als de bruid bezet zijn, hebben wij een mooie
 [tool](http://kamelrechner.eu/en) 
 om zelf te testen hoeveel kamelen je waard bent. Op deze manier kan je iemand zoeken die bij je past. Als je kamelen vieze stinkbeesten vindt zou ik op zoek gaan naar een wederhelft die weinig kamelen waard is. Mocht je nou een echte kamelenliefhebber zijn, dan weet je dat je op zoek moet naar een goeie kamelenboer!
 



 Voor die laatste categorie heeft subkamp Oase dé oplossing. Je kunt namelijk kameleninsignes verkrijgen bij de infobalie, ze kosten slechts €2,-. Dus als er bij jou uitkomt dat je niet zoveel kamelen waard bent, kun je ook gewoon een berg insignes aanschaffen en op je Scoutfit naaien.
 




