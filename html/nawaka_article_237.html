<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/42123426060_936a6b0dfa_h.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Robbert van der Gaag
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Zwemwedstrijd met flamingo's
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:08
 <br/>
 Geschreven door: NR
 <br/>
 <hr style="margin-top: 8px;"/>
 <div itemprop="articleBody">
  <p>
   Door de opening van gisteren was het eten op subkamp Waterval flink uitgelopen. Hierdoor moest het schipbreukelingen zeilspel worden afgelast, en in een half uur een alternatief worden bedacht. Het warme weer bracht de subkampstaf op het idee om een zwemwedstrijd te houden met alle kinderen. De wedstrijd had twee categorieën, er was een reguliere zwemwedstrijd en eentje met flamingo’s.
  </p>
  <p>
   Bijna alle groepen hebben meegedaan, wij spraken Hilde van de Heenetrecht uit Tholen. Om de halve minuut startte er een groep. Hilde startte in de veertiende groep in de categorie ‘regulier zwemmen’, ze haalde heel veel voorgangers in en kwam als tweede over de finish. Het is dan ook wel terecht om te zeggen dat Hilde de snelste zwemmer is van subkamp Waterval. Toen we aan haar vroegen hoe ze zo goed heeft leren zwemmen, kregen we te horen dat ze op wedstrijdzwemmen zit. Ze heeft zelfs nog een extra demonstratie gegeven. Hilde, bedankt en goed gedaan!
  </p>
  <p>
   We hebben ook met Lars van de Vita Nova uit Schagen gekletst. Hij deed mee aan de flamingorace, alleen had hij geen flamingo maar een opblaastompoes van de Hema. "Ik vind het heerlijk om even lekker rond te zwemmen na zo’n warme dag." Dit snappen wij heel goed! Zelf houdt hij ook heel erg van tompoezen en hierbij dan ook het verzoekje aan de Toko of ze die in het assortiment op kunnen nemen. In dezelfde groep als Lars zit ook de winnaar van de flamingorace, dat was namelijk de persoon die met de roze, glimmende zwaan heeft gezwommen.
  </p>
 </div>
</div>
