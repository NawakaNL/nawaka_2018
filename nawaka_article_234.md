


![](https://nawaka.scouting.nl/images/articles/29022900007_6b29d5e137_h.jpg)


 Foto: Robbert van der Gaag
 

Zandje Pik â€“ Palmeiland
------------------------





 Gepubliceerd: zaterdag 23 januari 2021 18:08
   

 Geschreven door: LD
   




 Hoe cool is dat? Met een kaartje het water op, die door de leiding op slepers gescand kan worden en dat de subkampstaf gelijk ziet waar je geweest bent. Tijdens Zandje Pik voor de steiger gingen de scouts van Palmeiland het water op om zand op te pikken, zodat ze punten konden scoren voor het subkampspel.
 



 De leiding moest een appje installeren om NFC-tags te scannen. Daarna kregen de scouts een emmertje met zand om mee te handelen. De wind liet het jammer genoeg niet toe om het spel zeilend te doen. Maar de scouts lieten zich natuurlijk niet kennen en gingen al wrikkend het water over. Het was een komen en gaan van vletjes en er werd hard gestreden. Ondanks het gebrek aan wind was het een megaspannend spel, waarbij de scouts uiteindelijk veel Dirhams konden scoren voor hun eigen scoutinggroep.
 




