<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/20180806-RG-_MG_9020.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Robbert van der Gaag
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Klaar voor Nawaka 2018!
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:07
 <br/>
 Geschreven door: LD
 <br/>
 <hr style="margin-top: 8px;"/>
 <div itemprop="articleBody">
  <p>
   Vanaf vanmorgen 9.00 uur liepen de eerste scouts en explorers het Nawaka-terrein op. Ze zijn klaar om tien dagen lang het avontuur aan te gaan. De tenten en versieringen vliegen je om de oren, maar daarnaast is het enthousiasme niet te missen. Ben jij er al klaar voor?
  </p>
  <p>
   Soms kan je er niet op tijd genoeg bij zijn, gisteren kwamen de eerste wachtschepen al aan. De steiger werd langzaam steeds voller en de nieuwsgierigheid van de deelnemers wordt steeds groter. Heb je je tandenborstel wel ingepakt? Mis je niet een stukje van de tent? Je komt erachter als je het uitpakt, maar als je echt iets vergeten bent kan je altijd naar de Toko.
  </p>
  <p>
   De subkampen staan klaar om de scoutinggroepen op te vangen en om ze op de goede plekken te zetten. Na twee dagen druk opbouwen, versieren en voorbereiden kan de subkampstaf niet wachten om de welpen, scouts of explorers te ontvangen op het terrein. In de subkamp-outfits, op en top, loopt de staf rond.
  </p>
  <p>
   Al sinds donderdag zijn de medewerkers van Nawaka 2018 hard aan het werk om het terrein klaar te stomen voor het kamp. Met man en macht werd gewerkt aan de faciliteiten, opbouw van het terrein en een goede sfeer. De Scoutshop staat klaar, ScoutFM is gisteren al live gegaan op 107.1FM en iedereen heeft er zin in. Kom maar op met Nawaka 2018, iedereen is er klaar voor!
  </p>
 </div>
</div>
