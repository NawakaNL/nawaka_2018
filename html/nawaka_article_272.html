<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/20180811-SB-5330.jpg"/>
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Kletsen en ouwehoeren bij Aan de gracht
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:09
 <br/>
 Geschreven door: LD
 <br/>
 <hr style="margin-top: 8px;"/>
 <div itemprop="articleBody">
  <p>
   Op de bezoekersdag kreeg subkamp Aan de gracht, naast alle ouders wel heel bijzonder bezoek. De tweelingzusjes Louise en Martine Fokkema ouwehoerden vandaag met ziel en zaligheid over hun vroegere beroep. Ze zijn bekend van het boek en de documentaire ‘Ouwe hoeren’.
  </p>
  <p>
   ’T Praathuys ‘de ouwe hoer’ liep ’s middags goed vol met ouders en explorers. Bij binnenkomst werden Louise en Martine luid toegejuicht! De Amsterdamse zusjes van 74 zagen er fantastisch opgedoft uit. Om de beurt mochten de bezoekers van de tent vragen stellen, die vervolgens heel eerlijk in het plat Amsterdams beantwoord werden.
  </p>
  <p>
   De komst van de zusjes Fokkema was zo bijzonder dat zelfs de Nachtburgemeester een uitzondering maakte om overdag langs te komen. “Eerst naar m’n ouders en dan naar de hoeren.” Martine en Louise hebben zelf laaaaaaang geleden ook namelijk op Scouting gezeten, dus ze vonden het ontzettend leuk om langs te komen!
  </p>
  <p>
   Louise en Martine vonden het zo gezellig om hier te zijn dat ze na de ouwehoer-middag nog bleven hangen voor het avondeten. Bij de hoogstbiedende groep met Titcoins aten de dames mee! Bas ’t Hart en de Brandaan boden samen 2000 Titcoins voor het gezelschap van Louise en vier groepen uit de regio ’t Gooi boden samen 1600 Titcoins voor de andere zus. Vandaag staat nasi op het menu, dus het is te hopen dat de dames dat lekker vinden. Gelukkig was het een gezellige dag bij  Aan de gracht met veel geouwehoer!
  </p>
  <link href="/components/com_nawakaarticle/flickity.min.css" media="screen" rel="stylesheet" type="text/css"/>
  <script src="/components/com_nawakaarticle/flickity.pkgd.min.js">
  </script>
  <div class="flickity" data-flickity='{ "imagesLoaded": true, "percentPosition": false }'>
   <img src="https://nawaka.scouting.nl/images/articles/ouwehoeren.jpeg"/>
  </div>
 </div>
</div>
