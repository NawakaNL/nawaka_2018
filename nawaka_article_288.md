


![](https://nawaka.scouting.nl/images/articles/38528911_1850320678380605_4679604019906215936_o.jpg)


Achter de schermen bij de Nawaka keuken.
-----------------------------------------





 Gepubliceerd: zaterdag 23 januari 2021 18:09
   

 Geschreven door: RvK
   




 Tijdens Nawaka wordt er met liefde en zorg voor alle medewerkers gekookt door het team van voeding en horeca. Met per dag vier koks voor de warme kant en twee koks voor saladebar, twee floormanagers, zes vaste medewerkers en één backoffice medewerker worden er in totaal 22.000 maaltijden geserveerd. Voor een kamp met ongeveer 700 medewerkers betekent dat heel wat werk.
 



 Sommige medewerkers hebben het idee dat het allemaal op wieltjes verloopt achter de schermen in de keuken, want het ziet er zo relax en gemakkelijk uit. Echter is er elke avond wel iets wat  het werk voor het keuken personeel nog uitdagender maakt. Zo is er altijd de zorg of alles wel op tijd klaar is en of alles blijft functioneren. Het kan voorkomen dat er een levering te laat is en dan wordt er nog een tandje harder gewerkt.
 



 Om een voorbeeld te geven:
   

 Op de eerste dag van Nawaka tijdens de broodlevering heeft een persoonlijke stappenteller 25000 stappen geteld. Een kok werkt gemiddeld tussen de 10 en 12 uur per dag. In de eerste week was het nog eens extra afzien in verband met de temperaturen. Was het in het restaurant 40 graden, dan is het achter in de keuken al snel 12 graden warmer.
 



 Om je een idee te geven van aantallen:
 



 - 381 komkommers per dag;
 



 - Gemiddeld per maaltijd; 130 kilo groenten en 150 kilo koolhydraten;
 



 - 70 liter soep per dag;
 



 - 1500 plakjes kaas per dag;
 



 - 170 liter melk per dag;
 



 - De pasta met tomatensaus uit de saladebar is de favoriet;
 



 - er gaan 100 theedoeken per dag doorheen;
 



 - 30% van de medewerkers eet bij de dieetkeuken die door 1 kok wordt bemand;
 



 Het moto wat het keukenpersoneel hanteert is "Als de medewerkers met een glimlach en voldaan naar buiten gaan, is ons doel behaalt en daar zetten we graag een stapje extra voor". Zonder de 17 man hands on deck per dag dag zouden zij het niet redden, dus voor de staf in de keuken zijn alle hands on deck die komen helpen;
 **Hands on Heroes** 
 !
 



 Heb je een keer vrije tijd spring dan een keer bij in de keuken, zonder extra heroes in de keuken is het eten mogelijk pas vanaf 20:00u uur 's avonds beschikbaar. Zonder jouw hulp kunnen zij dit niet volbrengen.
 






![](https://nawaka.scouting.nl/images/articles/20180805_210824.jpg)



