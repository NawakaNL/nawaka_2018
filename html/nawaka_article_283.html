<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/29067968147_248b62ba9e_h.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Sebastiaan Bors, Menno Driessen
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Floating kitchen - brunchen op het water bij subkamp Waterval
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:09
 <br/>
 Geschreven door: RvK
 <br/>
 <hr style="margin-top: 8px;"/>
 <div itemprop="articleBody">
  <p>
   Subkamp Waterval is de thuisbasis voor 470 scouts uit 37 groepen waarvan twee Ierse en één Engelse groep. Daar staat na de gondelvaart van gisteravond een gezamenlijke brunch gepland en niet zomaar een brunch. Het geheel zal genuttigd worden als floating kitchen.
  </p>
  <p>
   Het doel van "floating kitchens" is om een eiland van boten te creëren met op elke hoek een sleper waar iets te eten opgehaald kan worden. De kinderen moeten over de vletten van andere groepen heen om zo bij het eten te komen. Op deze manier komen de kinderen langs bij elkaar en kunnen ze een relaxte zondagsbrunch hebben.
  </p>
  <p>
   Om half 10 worden alle bootsen geïnstrueerd, waarna het hele subkamp richting de steigers vertrekt. Hier wordt al het meegebrachte eten bij de de subkampstaf afgeleverd waarna dit verdeeld wordt over 4 slepers. Zodra alle scouts in de vletten zijn gestapt, roeien en of wrikken zij van de aanlegsteigers weg richting de aangegeven locatie.
  </p>
  <p>
   Het op lijn gaan liggen en voor anker gaan vergt enig oefening, geduld en een aantal pogingen voor sommigen. Maar als snel zie je een eiland van vletten ontstaan. Zelfs de buitenlandse scouts in hun geleende vletten slagen er in om aan te haken in de formatie.
  </p>
  <p>
   Wanneer alles en iedereen secuur ligt, geeft de subkampstaf het startsignaal en dan start de georganiseerde chaos. Vanuit alle vletten krioelen de scouts naar de hoekpunten om de ingrediënten op te halen. Vervolgens strijken ze neer in één van de vletten om een zelf gesmeerd bammetje te nuttigen, eventueel, slokje melk te drinken en of een stukje fruit te happen. Door plaats te nemen in een willekeurige vlet, levert dit weer mooie kansen op voor het uitbreiden van je vriendenkring.
  </p>
  <p>
   Zo is iedereen uiteindelijjk met elkaar aan het brunchen in een formatie van 54 vletten en 4 slepers en blijkt de "Floating kitchen" een geslaagde en gezellige start van de dag. De subkampstaf kijkt tevreden terug op weer een mooie subkampactiviteit .
  </p>
  <link href="/components/com_nawakaarticle/flickity.min.css" media="screen" rel="stylesheet" type="text/css"/>
  <script src="/components/com_nawakaarticle/flickity.pkgd.min.js">
  </script>
  <div class="flickity" data-flickity='{ "imagesLoaded": true, "percentPosition": false }'>
   <img src="https://nawaka.scouting.nl/images/articles/29067970447_2c74a1617d_k.jpg"/>
   <img src="https://nawaka.scouting.nl/images/articles/43099289635_a1949e2e89_k.jpg"/>
   <img src="https://nawaka.scouting.nl/images/articles/43286662714_ec6b241c57_k.jpg"/>
  </div>
 </div>
</div>
