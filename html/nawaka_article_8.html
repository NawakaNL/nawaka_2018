<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <h2 itemprop="headline" style="margin-top: 20px; margin-bottom: 20px;">
  <a href="#">
   Kampprijs
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:04
 <br/>
 <hr style="margin-top: 8px;"/>
 <div itemprop="articleBody">
  <h2>
  </h2>
  <p>
   De kampprijs voor deelnemers bedraagt €285,00. (Voor welpen is dit 140,- euro aangezien zij maar de helft van Nawaka aanwezig zijn.) Dat is veel geld en daarom laten we graag zien waar we dat geld aan besteden. Zo hebben we vaste kosten die we afdragen aan Scouting Nederland, betalen we voor de overnachtingen op het Scoutinglandgoed Zeewolde en dragen we af aan de gemeente; leges, maar ook toeristenbelasting. De rest besteden we aan voeding, programma en aankleding. Kortom; alles om van Nawaka 2018 een ontzettend mooi kamp te maken. In onderstaande diagram zien jullie een verdeling van alle kosten.
  </p>
  <h1>
   <img alt="Verdeling kampgeld" src="/images/deelnemers.png" style="display: block; margin-left: auto; margin-right: auto;"/>
  </h1>
  <p>
  </p>
  <p>
   <strong>
    Verantwoording vanuit Scouting Nederland
   </strong>
  </p>
  <p>
   <em>
    Scouting Landgoed Zeewolde:
   </em>
  </p>
  <p>
   Het organiseren van grote evenementen zoals Scout-In en Nawaka is iets dat steeds meer geld kost en grotere risico's met zich mee brengt. Denk alleen al aan eisen die er zijn rondom grootschalig kamperen, veiligheid en alles wat er komt kijken bij het verkrijgen van vergunningen.
   <br/>
   Scouting Nederland heeft een aantal jaren geleden bewust gekozen voor de ontwikkeling van
   <a href="https://www.scouting.nl/over-scouting/organisatie/terreinen-en-accommodaties/scoutinglandgoed" onclick="window.open(this.href,'','scrollbars=yes,resizable=yes,location=yes,menubar=yes,status=yes,toolbar=yes,left=0,top=0');return false;" target="_blank">
    Scoutinglandgoed Zeewolde
   </a>
   om een plek te hebben die toekomstbestendig is en waar het mogelijk moet blijven om grootschalige Scoutingactiviteiten te organiseren. Dat neemt niet weg dat er geen kosten meer zijn voor de huur van het terrein.
  </p>
  <p>
   Het Scoutinglandgoed is een losstaande BV die - net als de evenementen die Scouting organiseert - werkt met een eigen begroting, kosten en opbrengsten. Kosten voor bijvoorbeeld het gebruik van water en elektra moeten worden betaald door de gebruikers van het terrein, in dit geval een evenement. Dat geldt ook voor eventueel herstel van het terrein voor de volgende gasten en er is sprake van een bedrag per persoon per nacht dat betaald moet worden aan toeristenbelasting. Doordat het terrein optimaal ingericht is voor Scoutingevenementen besparen we waar mogelijk op kosten voor faciliteiten en tijdelijke voorzieningen.
  </p>
  <p>
   De uitgebreide informatie hierover kun je terug vinden in de
   <a href="https://www.scouting.nl/ondersteuning/bestuurlijke-zaken/landelijke-raad?highlight=WyJsYW5kZWxpamtlIiwicmFhZCIsImxhbmRlbGlqa2UgcmFhZCJd" target="_blank">
    landelijke raadstukken
   </a>
   op de website van Scouting Nederland. (In het kort: dit heeft te maken met regelgeving omtrent belastingen en risico's die er zijn bij de ontwikkeling en exploitatie van het terrein. In overleg met o.a. de belastingdienst is de keuze voor deze vorm gemaakt. Dit komt voort uit de wens om het landgoed ook beschikbaar te stellen voor kampen van niet-scouts (bijv. schoolkampen, maar ook niet-Scoutingevenementen) maar ook het aanbieden van activiteiten op het terrein (bijv. huren van fietsen, etc.).
  </p>
  <p>
   <em>
    Afdracht Scouting Nederland:
   </em>
  </p>
  <p>
   Binnen Scouting Nederland is er voor evenementen de afspraak dat er een deel van de deelnemersbijdrage wordt afgedragen aan de landelijke organisatie. Deze afdracht gaat voor een deel naar een calamiteitenfonds, waaruit onvoorziene omstandigheden kunnen worden bekostigd voor alle landelijke evenementen. Het andere deel is bestemd voor ondersteuning die er vanuit de beroepsorganisatie is: we kunnen en willen zoveel als mogelijk met vrijwilligers organiseren, maar dat lukt niet altijd. Zo moeten rekeningen worden betaald, vergunningen worden aangevraagd en maakt de vereniging kosten voor het ontwikkelen en onderhouden van Scouts Online waarmee de inschrijvingen mogelijk worden gemaakt; allemaal facetten die geld kosten en zo eerlijk mogelijk worden verdeeld onder de afnemers, waaronder de evenementen.
  </p>
  <h1>
  </h1>
  <h2>
   <a id="Sponsoring">
    Geld inzamelen = kampprijs verlagen
   </a>
  </h2>
  <p>
   De meeste van jullie zijn al enthousiast over Nawaka 2018, maar nu de kampprijs bekend is, is het ook goed om na te denken wat jullie financieel te wachten staat. Hoogstwaarschijnlijk is de prijs hoger dan dat van een regulier kamp. Natuurlijk wil je zo veel mogelijk leden meenemen, maar hierbij kan de kampprijs daarbij soms een probleem zijn. Om dat bedrag te verlagen kun je ervoor kiezen om met de groep acties te voeren. Je kunt hierbij denken aan de volgende acties:
  </p>
  <ul>
   <li>
    Statiegeldflessen verzamelen
   </li>
   <li>
    Heitje voor een karweitje
   </li>
   <li>
    Auto’s wassen
   </li>
   <li>
    Sponsorloop
   </li>
   <li>
    Kerststukjes verkopen
   </li>
   <li>
    Oliebollen verkoop met oud en nieuw
   </li>
   <li>
    Kerstbomen ophalen
   </li>
  </ul>
  <p>
   Maar misschien is het ook leuk om wat meer ‘out of the box’ te denken, of het wat groter aan te pakken:
  </p>
  <ul>
   <li>
    Verander het clubhuis in een pannenkoekenrestaurant
   </li>
   <li>
    Bied je hulp aan bij een lokaal festival bijvoorbeeld bij de garderobe of het toilet
   </li>
   <li>
    Een rommelmarkt (is je clubhuis ook gelijk weer opgeruimd)
   </li>
   <li>
    Houd een bingoavond (en vraag lokale ondernemers om prijzen)
   </li>
   <li>
    Bedenk een show met zang, dans en toneel
   </li>
   <li>
    Organiseer een spooktocht of puzzeltocht
   </li>
  </ul>
  <h4>
   Deel jouw idee
  </h4>
  <p>
   Ideeën genoeg! Hebben jullie nog meer goede ideeën? Laat het andere groepen ook weten, via
   <a href="https://www.facebook.com/scoutingnawaka" target="_blank">
    Facebook
   </a>
   . We hopen dat jullie hierdoor geïnspireerd zijn en zien graag een foto van jullie actie terug op de Facebookpagina. Let er wel op dat je bij sommige activiteiten een vergunning moet aanvragen bij de gemeente. We zijn benieuwd welke groep het meeste ophaalt!
  </p>
  <h3>
   Verdien je eigen kampprijs terug: vind een sponsor!
  </h3>
  <p>
   Naast de acties die je als persoon of groep kunt doen is er voor Nawaka 2018 nog een manier om jouw kampbedrag te verlagen. Ken jij een bedrijf dat Nawaka 2018 (landelijk) wil sponsoren? Draag nu een sponsor aan en verlaag jouw eigen kampprijs.
  </p>
  <p>
   <strong>
    Hoe gaat dit in zijn werk?
   </strong>
  </p>
  <ol>
   <li>
    Iedere groep/deelnemer/medewerker schrijft zich normaal in
   </li>
   <li>
    Iemand die een sponsor vindt, meldt zich bij
    <span id="cloaka784e825cb8093eff1683f90ab32d22d">
     Dit e-mailadres wordt beveiligd tegen spambots. JavaScript dient ingeschakeld te zijn om het te bekijken.
    </span>
    <script type="text/javascript">
     document.getElementById('cloaka784e825cb8093eff1683f90ab32d22d').innerHTML = '';
				var prefix = '&#109;a' + 'i&#108;' + '&#116;o';
				var path = 'hr' + 'ef' + '=';
				var addya784e825cb8093eff1683f90ab32d22d = 'sp&#111;ns&#111;r&#105;ng' + '&#64;';
				addya784e825cb8093eff1683f90ab32d22d = addya784e825cb8093eff1683f90ab32d22d + 'n&#97;w&#97;k&#97;' + '&#46;' + 'sc&#111;&#117;t&#105;ng' + '&#46;' + 'nl';
				var addy_texta784e825cb8093eff1683f90ab32d22d = 'sp&#111;ns&#111;r&#105;ng' + '&#64;' + 'n&#97;w&#97;k&#97;' + '&#46;' + 'sc&#111;&#117;t&#105;ng' + '&#46;' + 'nl';document.getElementById('cloaka784e825cb8093eff1683f90ab32d22d').innerHTML += '<a ' + path + '\'' + prefix + ':' + addya784e825cb8093eff1683f90ab32d22d + '\'>'+addy_texta784e825cb8093eff1683f90ab32d22d+'<\/a>';
    </script>
    . Dit kan een geldbedrag zijn, maar ook een dienst die we anders zouden moeten inkopen.
   </li>
   <li>
    Sponsoring &amp; Inkoop neemt contact op met jou voor het contract
   </li>
   <li>
    Nadat het contract is ondertekend, informeert Sponsoring &amp; Inkoop aan de penningmeesters dat het kampgeld van groep/deelnemer/medewerker verlaagd kan worden met maximaal 25% van het sponsorbedrag. (De beloning is 25% van het sponsorbedrag, als reductie op je kampgeld.)
   </li>
  </ol>
  <h4>
   Club van 500
  </h4>
  <p>
   Een optie voor sponsoring is 'De Club van 500'. Iemand (een bedrijf of persoon) die het Nawaka financieel sponsort voor tenminste 500,- euro  én geen tegenprestatie verlangt (anders dan vermelding van zijn naam), noemen we een lid van de club van 500. De naam van de sponsor wordt als zodanig vermeld op/in de daarvoor bestemde uitingen, zoals aankondigingen, de Nawaka website en kampherinnering. Als jij een sponsor aandraagt voor de Club van 500 gaat 25% van het sponsorbedrag naar jouw kampprijs. Je ontvangt dit dus als reductie op je kampgeld. (Bij een sponsorbedrag van 500 euro krijg jij dus 125,- euro korting op de kampprijs.)
  </p>
  <h4>
   Goederen en diensten
  </h4>
  <p>
   Een bedrijf, organisatie of persoon kan Nawaka 2018 ook sponsoren in de vorm van het leveren van goederen of diensten. Belangrijk is dat deze goederen of diensten bestemd zijn voor de organisatie van Nawaka 2018 en niet voor een individuele groep.
  </p>
  <p>
   <strong>
    Voorbeelden: wanneer geldt bovenstaande regeling (en wanneer niet)?
   </strong>
  </p>
  <ol>
   <li>
    Transport van lelievletten naar Zeewolde, vader rijdt met autocarrier, normale huurprijs carrier €1200, kampgeld reductie: € 0 (de transportkosten komen natuurlijk voor rekening van de groep)
   </li>
   <li>
    Transport van begeleidingsboten voor bijvoorbeeld de zeilwedstrijden naar Zeewolde, iemand rijdt met carrier, normale huurprijs carrier € 1200, kampgeld reductie: € 300 (transport voor Nawaka 2018 algemeen.)
   </li>
  </ol>
  <p>
  </p>
  <p>
   Heb je vragen of opmerkingen? Stuur een e-mail naar Team Sponsoring &amp; Inkoop;
   <span id="cloak1377583c8d1a4988cd42c0fad78e980b">
    Dit e-mailadres wordt beveiligd tegen spambots. JavaScript dient ingeschakeld te zijn om het te bekijken.
   </span>
   <script type="text/javascript">
    document.getElementById('cloak1377583c8d1a4988cd42c0fad78e980b').innerHTML = '';
				var prefix = '&#109;a' + 'i&#108;' + '&#116;o';
				var path = 'hr' + 'ef' + '=';
				var addy1377583c8d1a4988cd42c0fad78e980b = 'sp&#111;ns&#111;r&#105;ng' + '&#64;';
				addy1377583c8d1a4988cd42c0fad78e980b = addy1377583c8d1a4988cd42c0fad78e980b + 'n&#97;w&#97;k&#97;' + '&#46;' + 'sc&#111;&#117;t&#105;ng' + '&#46;' + 'nl';
				var addy_text1377583c8d1a4988cd42c0fad78e980b = 'sp&#111;ns&#111;r&#105;ng' + '&#64;' + 'n&#97;w&#97;k&#97;' + '&#46;' + 'sc&#111;&#117;t&#105;ng' + '&#46;' + 'nl';document.getElementById('cloak1377583c8d1a4988cd42c0fad78e980b').innerHTML += '<a ' + path + '\'' + prefix + ':' + addy1377583c8d1a4988cd42c0fad78e980b + '\'>'+addy_text1377583c8d1a4988cd42c0fad78e980b+'<\/a>';
   </script>
   <a href="mailto:Sponsoring@nawaka.scouting.nl">
   </a>
  </p>
  <p>
  </p>
  <p>
  </p>
 </div>
</div>
