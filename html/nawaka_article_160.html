<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/koffer-resize.jpg"/>
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   De vijf... meest onmisbare kampartikelen.
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:07
 <br/>
 Geschreven door: NR
 <br/>
 <hr style="margin-top: 8px;"/>
 <div itemprop="articleBody">
  <p>
   Elke scout heeft er wel eens mee te maken, inpakstress. Wat neem je nou mee? Wat laat je thuis? En hoe krijg je die veel te volle tas dicht? Hieronder staat een lijstje met vijf dingen die je écht niet mag vergeten!
  </p>
  <p>
   <strong>
    1. WATERFLESJES!
   </strong>
  </p>
  <p>
   Het lijkt een open deur, maar waterflesjes zijn onmisbaar dit Nawaka. Neem er eentje mee voor overdag, maar een extra fles voor in de tent is zeker geen overbodige luxe. Geen zin om tien dagen lang water te drinken? Haal dan een miniflesje siroop van Carvan Cevitan en geef Nawaka smaak!
  </p>
  <p>
   <strong>
    2. Powerbank
   </strong>
  </p>
  <p>
   Tien dagen kamp, dus tien dagen een feestje in de boot! Dit mooie zomerweer vraagt gewoon om de lekkerste zomerhitjes en mooiste dansjes. Helaas gaat die telefoonaccu net zo snel leeg als een waterijsje in de zon smelt. Pak die powerbanks dus maar in en vergeet ook je boxje niet!
  </p>
  <p>
   <strong>
    3. Tentversiering
   </strong>
  </p>
  <p>
   Met ongeveer 4100 deelnemers zijn er ook behoorlijk wat tenten op Nawaka. Het is een belangrijke zaak om jouw stekje goed af te bakenen. Bij subkamp Atlantis vallen met name de opblaasdieren (UNICORNS!) en de sfeerverlichting in de smaak. Dus versier die tent en val lekker op!
  </p>
  <p>
   <strong>
    4. Tandenborstel
   </strong>
  </p>
  <p>
   Onze dagelijkse vriend van plastic, is het meest vergeten artikel op kamp. De redactie is er nog niet over uit hoe dit precies komt, maar één ding is zeker: je kunt ze halen bij de Toko. De Toko heeft alles wat je bent vergeten, inclusief een heuse snoepwinkel. Hij staat op de Centrale Markt, dus ik zou er zeker een (dagelijkse) stop maken!
  </p>
  <p>
   <strong>
    5. Een warme trui
   </strong>
  </p>
  <p>
   Met de afgelopen weken achter de rug lijken regen en kou uit een ander tijdperk te komen. Toch is niets minder waar! In de avonden kan het flink afkoelen, en over een weekje is er zelfs kans op regen. Pak dus toch nog maar die extra trui en dat zeilpak in, ondanks dat het onzin lijkt.
  </p>
  <p>
   Veel succes met de laatste voorbereidingen en tot maandag!
  </p>
 </div>
</div>
