


![](https://nawaka.scouting.nl/images/articles/29067971587_910cdf0fed_h.jpg)


Lekker soepel aan je dag beginnen bij subkamp Aan de haven
-----------------------------------------------------------





 Gepubliceerd: zaterdag 23 januari 2021 18:09
   

 Geschreven door: NR
   




 “Ga achter op je matje staan en breng je handen naar voren op de grond.” Instructies als deze vulden het Nawakafé van de explorers vanochtend. De explorers konden meedoen aan een yogaworkshop, om zo hun spieren lekker soepel te maken en kleine oogjes in de ochtend te elimineren. Er waren in totaal 32 explorers die deze uitdaging aangingen.
 



 Er waren vier instructrices die verschillende yogaposes voordeden die de explorers na moesten doen. Veel explorers hadden zich opgegeven omdat ze dachten dat yoga een makkie was, maar dit viel nog vies tegen. Er waren voornamelijk mannen en deze hebben luidkeels laten weten dat het toch nog best zwaar was. De zinnen zoals: “Waarom moesten we dit ook alweer doen?” en “Zijn er ook mannen die dit wel kunnen?” zijn meerdere keren gevallen. Dat het toch best zwaar was bleek ook aan de hoeveelheid deo die gespoten moest worden op het eind.
 



 Toch was het echt een geweldige activiteit, waar iedereen heeft genoten en gelachen. Omdat eigenlijk niemand er iets van bakte, was de sfeer heel gemoedelijk. Het is ook gewoon een leuk aanzicht om 32 explorers met hun billen omhoog te zien balanceren. Na afloop was iedereen helemaal soepel en klaar voor de rest van de dag.
 




