


![](https://nawaka.scouting.nl/images/articles/29022900007_6b29d5e137_h (1).jpg)


 Foto: Robbert van der Gaag
 

Zeilwedstrijden
----------------





 Gepubliceerd: zaterdag 23 januari 2021 18:08
   

 Geschreven door: LV
   




 Zeilen is uiteraard een vast onderdeel van het programma op Nawaka. Er zijn maar liefst 600 vletten aanwezig, dus mogelijkheden genoeg!
 



 Bijna iedere dag worden er zeilwedstrijden georganiseerd door team Nautisch. De teamleden komen uit verschillende windstreken uit het hele land. Ze hebben al behoorlijk wat ervaring opgedaan op voorgaande Nawaka's en zijn betrokken bij de jaarlijkse Kaagcup. Het team is opgedeeld in een subteam per wedstrijd/activiteit, maar helpen elkaar in de voorbereidingen en bij de uitvoering.
 



 De zeilwedstrijden zijn voor de welpen, scouts en explorers en er wordt gestreden in vletten of schouwen. Daarnaast is er ook nog een open klasse.
 



 Het is jullie misschien al opgevallen dat de vletten eerst in een sleep richting het Wolderwijd gaan. Hier zijn drie goede redenen voor: het Nuldernauw is nauw, maar het Wolderwijd is juist wijd Ã©n het is leuk voor de inwoners en bezoekers van Zeewolde om dit spektakel van dichtbij te zien.
 



 Tijdens de wedstrijden zorgt de Havendienst voor de benodigde veiligheid en het begeleiden van bijvoorbeeld cameramannen en fotografen.
 



 Bij de wedstrijden behoren natuurlijk ook prijzen. Dit jaar hebben ze bijzondere trofee om weg te geven en dat is gelukt door sponsoring uit het bedrijfsleven en van een speciaal fonds. Jelle (van de Havendienst) heeft het ontwerp gemaakt: een harpsleutel in de vorm van het bovenaanzicht van een lelievlet.
 



 Dat er maar veel zeilplezier beleefd zal worden tijdens Nawaka 2018!
 






![](https://nawaka.scouting.nl/images/articles/43960825341_14414ba13c_h.jpg)
![](https://nawaka.scouting.nl/images/articles/42152246810_0a9ba0fa66_h.jpg)



