<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/38792540_1911035845647151_4015198950314213376_o.jpg"/>
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Levend cluedo in het Rif
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:08
 <br/>
 Geschreven door: LA
 <br/>
 <hr style="margin-top: 8px;"/>
 <div itemprop="articleBody">
  <p>
   Er drijft elke dag plastic het rif in, maar waar komt dat vandaan? De welpen probeerden erachter te komen tijdens levend cluedo.
  </p>
  <p>
   Alle kinderen werden in teams verdeeld en er waren zes spellen die de kinderen konden spelen. Bij elk spel konden ze, als ze het goed deden een vraag stellen aan de spelleiding. Die mochten deze vraag alleen beantwoorden met 'ja', 'nee' of met 'geen idee'.
   <br/>
   Deze spellen hebben ze gedaan:
   <br/>
   -	Dweilhockey
   <br/>
   De welpen moesten hier in teams tegen elkaar spelen. Ze kregen allemaal een dweil en moesten spelen met een pittenzak als bal. Het team dat won mocht een vraag stellen aan de spelleider.
   <br/>
   -	Eendjes vissen
   <br/>
   Hier moesten de kinderen eendjes vissen en proberen om met drie eendjes, twee keer dezelfde afbeelding te krijgen. De welpen die dat lukte, die mochten een vraag stellen.
   <br/>
   -	Spreken onder water.
   <br/>
   Als duiker moet je kunnen communiceren onder water. De welpen konden dit leren. EÃ©n van de kinderen ging met het hoofd in een bak water en schreeuwde een woord. De andere kinderen moesten raden welk dit woord was. Hadden ze wat woorden geraden, dan mochten ze een vraag stellen aan de duiker.
   <br/>
   -	Blind voetballen.
   <br/>
   Met een donkere duikbril op voetballen kan best lastig zijn. De kinderen streden ook hier in teams tegen elkaar. Het winnende team mocht een vraag stellen.
   <br/>
   -	Oversteken
   <br/>
   De kinderen konden niet zomaar oversteken, maar op een special manier, ze kregen namelijk van de spelleider een opdracht. Bijvoorbeeld: steek over met 5 voeten en 2 handen. Als ze dit een paar keer goed hadden gedaan mochten ze een vraag stellen.
   <br/>
   -	Water overbrengen.
   <br/>
   Zoveel mogelijk water in de emmer aan de overkant krijgen. Dit deden de welpen door een helm op te zetten met een spons erop. Die doopten ze in een emmer water en dan renden ze zo snel mogelijk naar de emmer aan de overkant. Als ze genoeg water in de emmer hadden mochten ze een vraag stellen.
  </p>
  <p>
   De kinderen hebben nu hopelijk meer informatie over het probleem in subkamp Rif. En zo komen ze steeds dichterbij de oplossing.
  </p>
 </div>
</div>
