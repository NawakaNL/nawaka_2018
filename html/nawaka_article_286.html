<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/30032385028_fa01155a42_k (1).jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Ingrid Weenk
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Subkamp opening Rif
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:09
 <br/>
 Geschreven door: LA
 <br/>
 <hr style="margin-top: 8px;"/>
 <div itemprop="articleBody">
  <p>
   Op subkamp Rif zijn echte filmsterren te gast voor de opening. Ben je benieuwd wie dit zijn? Lees dan snel verder.
  </p>
  <p>
   De welpen hebben met een beetje zon alles rustig opgebouwd en hebben hun subkamp van onder tot boven bekeken en zelfs ondersteboven. De presentatrice van de middag stond klaar op het podium toen alle welpen gingen zitten. Zij had een verrassing voor de kinderen, want er was iemand aanwezig die in de zee leefde. Konden zij raden wie er in het Rif leeft? Na wat raden en wat tips waren de kinderen erachter. Het was natuurlijk Nemo. Ze riepen Nemo en hij kwam aangezwommen door het Rif. Hij vertelde dat hij heel erg van zijn Rif houdt en dat wilde hij graag aan de welpen laten zien. Achter Nemo aan gingen de kinderen een tocht maken door het Rif heen. Toen ze eenmaal terug waren bij het podium lag er overal plastic in het Rif. Maar waar kwam dat vandaan? Ineens kwam Dory het Rif ingezwommen. Ze zat vast in een stuk plastic en kwam er niet meer uit. Gelukkig waren er wat kinderen die konden helpen. De kinderen kregen, omdat ze zo goed hadden geholpen de eerste rifmunten aangeboden. Met deze munten kunnen de kinderen spullen kopen in de rifshop op het subkamp zelf. Hierna hebben alle kinderen met de hulp van de vissen al het plastic opgeruimd. Maar waar kwam dat allemaal vandaan? En wie zou dat doen? Daar moeten ze achter komen dit kamp. Hopelijk wordt dit mysterie snel opgelost en stopt de vervuiling van het Rif.
   <br/>
  </p>
 </div>
</div>
