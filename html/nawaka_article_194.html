<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/42093141910_b3a88ae35a_h.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Wesley Eenjes
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   De opening van subkamp Oase was 'on fire'
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:08
 <br/>
 Geschreven door: NR
 <br/>
 <hr style="margin-top: 8px;"/>
 <div itemprop="articleBody">
  <p>
   Net zoals elk subkamp, heeft ook subkamp Oase gisteren hun opening gehad. Er werden sprookjes en spellen uitgelegd, en je zou wel kunnen zeggen dat de avond
   <em>
    'on fire'
   </em>
   was.
  </p>
  <p>
   Ongeveer 500 kinderen in gele shirtjes zaten gisterenavond klaar voor de subkampopening. De gele zee was muisstil, en dat mocht ook wel want het was een echt spektakel. Een van de subkampstaf was gewaad in oosterse kleding en las een sprookje voor. Het ging over een jongen en een meisje op zoek naar de oase. Na veel tegenslagen komen ze uiteindelijk aan bij hun bestemming, subkamp Oase, waar alles mogelijk is. Het sprookje werd ondersteund door vier vuurshows verspreid over het verhaal. Twee dames voerden ingewikkelde dansen uit, terwijl ze met brandende hoepels, fakkels en andere vormen zwaaiden. Tijdens het hoepelen hoorde je meerdere scouts mompelen “Ik kan niet eens normaal hoepelen en zij kan het met twee brandende hoepels.” Taco, één van de subkampstaf heeft zelf ook nog een poging gewaagd, maar dit bleek toch niet helemaal de bedoeling…
  </p>
  <p>
   Na de opening kregen de scouts te horen wat er allemaal te doen is op het subkamp. Er is een shishalounge, waar je telefoons kunt opladen, maar je kunt hier ook koud water drinken en nieuwe vrienden maken. Bij de infobalie kun je spelletjes verkrijgen, maar er is ook een fotospel wat het hele kamp door te spelen is met je groep. Eén van de hoogtepunten van subkamp Oase is de levensechte kamelenrace. Alle groepen hebben een versierde kameel van hout in moeten leveren, en dit is hun pilon voor de kamelenrace. Wanneer je een spel wint ga je vooruit en de kameel die het verst komt wint de race!
  </p>
  <link href="/components/com_nawakaarticle/flickity.min.css" media="screen" rel="stylesheet" type="text/css"/>
  <script src="/components/com_nawakaarticle/flickity.pkgd.min.js">
  </script>
  <div class="flickity" data-flickity='{ "imagesLoaded": true, "percentPosition": false }'>
   <img src="https://nawaka.scouting.nl/images/articles/42093141640_8bb154fc41_h.jpg"/>
  </div>
 </div>
</div>
