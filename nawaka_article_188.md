


![](https://nawaka.scouting.nl/images/articles/DSC_0145.jpg)


 Foto: Nawaka 2018
 

Subkamp Aan de gracht kleurt blauw tijdens de opening
------------------------------------------------------





 Gepubliceerd: zaterdag 23 januari 2021 18:08
   

 Geschreven door: EvG
   




 Explorers in creatieve blauwe outfits, maskers en radiokisten verzamelden zich bij de ingang van de Amsterdamse gracht.
 



 Vanaf subkamp Aan de gracht vertrok de blauwe optocht richting de rest van het terrein. ScoutFM klonk luid uit grote boxen en radiokisten en de decibellen waren in de wijde omtrek te horen. Zelfs de mensen in de luchtballonnen die overvlogen konden meegenieten van de muziek. Een rondrit door alle subkampen met “de elligator” met aanhanger en honderden explorers met radiokisten lopend erachteraan.  De blauwe rook was over het hele terrein goed te zien. Er werd flink meegezongen en het was een gezellige boel met flink wat toeschouwers langs de route. De opening van subkamp Aan de gracht was een waar succes.
 



 Bij terugkomst kwam er muziek uit het Nawakafé, verzorgd door DJ Walter. Later op de avond was er een gezellig feest samen met de explorers van subkamp Aan de haven.  De metal band “The Pistons” uit Hellevoetsluis verzorgden een knallende afsluiting van de avond.
 






![](https://nawaka.scouting.nl/images/articles/DSC_0178.jpg)
![](https://nawaka.scouting.nl/images/articles/DSC_0113.jpg)



