


![](https://nawaka.scouting.nl/images/articles/20180806-RG-_MG_9284.jpg)


 Foto: Robbert van der Gaag
 

Kleurige hippies openen supkamp Aan de haven
---------------------------------------------





 Gepubliceerd: zaterdag 23 januari 2021 18:08
   

 Geschreven door: DvB
   




 Op het terrein naast de kampvuurkuil verzamelden de explorers van Aan de haven zich om het subkamp op een kleurrijke manier te openen.
 



 Langzaamaan kwamen steeds meer explorers bij elkaar op de afgesproken plek. De dresscode was duidelijk; een wit shirt.  Ook had bijna iedereen een waterpistool meegenomen. Ze kregen allemaal drie zakjes met gekleurd poeder. De spanning was te snijden en heel wat  hippies hadden er moeite mee om hun zakjes in hun handen te houden. Maar na het startsignaal van de subkampstaf gingen ze helemaal los. Het gekleurde poeder vloog alle kanten op en met behulp van drie poederkanonnen was het kleurenfestijn helemaal compleet.
 



 Dit hele feest werd ondersteund door een goede beat uit de speakers. Achter de draaitafels stonden drie aanstormende talenten die gewoon op subkamp Aan de haven te vinden zijn. Namelijk Maurits, Tim en Mendel van Scouting 63 uit Leimuiden. Volgende week tijdens Burningman zullen zij weer de muziek verzorgen.
 



 Na afloop werden de plastic zakjes netjes opgeruimd en ging iedereen richting de haven voor een verfrissende duik. Toen iedereen weer helemaal schoon was, ging het feest nog even door in het Nawakafé samen met de explorers van subkamp Aan de gracht.
 






![](https://nawaka.scouting.nl/images/articles/20180806-RG-_MG_9289.jpg)
![](https://nawaka.scouting.nl/images/articles/20180806-RG-_MG_9293.jpg)
![](https://nawaka.scouting.nl/images/articles/20180806-RG-_MG_9307.jpg)
![](https://nawaka.scouting.nl/images/articles/20180806-RG-_MG_9333.jpg)
![](https://nawaka.scouting.nl/images/articles/20180806-RG-_MG_9347.jpg)



