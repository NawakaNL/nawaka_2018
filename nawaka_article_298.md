


Gluren bij de Buren - Zeeverkennersgroep de Geuzen
---------------------------------------------------





 Gepubliceerd: zaterdag 23 januari 2021 18:09
   

 Geschreven door: RvK
   




 Met een klein gezelschap doet Zeeverkennergroep de Geuzen mee aan Nawaka. Deze groep van Admiraliteit 14 "Zuid-Hollandse Stromen" komt vanuit Vlaardingen.
 



 Omdat hun eigen wachtschip de ms Cornelia niet mee kon, zijn ze mee komen liften met een andere groep uit dezelfde admiraliteit, namelijk Scoutinggroep Tasmania uit Brielle. Verder hebben ze 2 vletten bij zich, die met de sleepboot en de explorers richting Zeewolde zijn gesleept door hun eigen sleper de Sonoy.
 



 De 4 welpen staan met 1 vaste leiding en een leiding die parttime aanwezig is op subkamp Rif. Voor hun is het kamp inmiddels ten einde, en zij hebben het zeer naar hun zin gehad. De 4 scouts zijn ingedeeld bij het subkamp Palmeiland. Zij slapen aan boord van de Rambonnet, het wachtschip van de Tasmania groep. De 4 exporers zijn te vinden op het subkamp Aan De Haven.
 



 Voor de Geuzen is dit hun negende editie van Nawaka. In 1980 hebben zij voor het eerst met hun wachtschip de Cornelia deelgenomen. Daarvoor hebben ze Nawaka meegemaakt vanuit de tent. Voor zowel de huidige leden als het leidingteam, is dit de eerste keer dat zij aanwezig zijn op Nawaka. De sfeer op en rond het kampterrein is fenomenaal. Daarnaast zorgt de georganiseerde chaos ervoor dat het een kamp is als geen ander. Zowel de kinderen als de leiding hebben het ontzettend naar hun zin gehad en komen de volgende keer zeker weer (maar dan wel met ons eigen wachtschip natuurlijk ;-)
   








![](https://nawaka.scouting.nl/images/articles/fototesttest.jpg)



