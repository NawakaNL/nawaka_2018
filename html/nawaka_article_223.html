<div class="item-page" itemscope="" itemtype="https://schema.org/Article">
 <meta content="nl-NL" itemprop="inLanguage" test="a"/>
 <div class="pull-none item-image">
  <img alt="" itemprop="image" src="https://nawaka.scouting.nl/images/articles/20180808-SB-0206.jpg"/>
 </div>
 <div style="margin-top: -25px; margin-right: 5px; text-align: right; color: white;">
  Foto: Sebastiaan Bors
 </div>
 <h2 itemprop="headline" style="margin-top: 20px; margin-bottom: 20px;">
  <a href="#">
   Aan de haven te water tijdens de vlottenrace!
  </a>
 </h2>
 <hr style="margin-bottom: 10px;"/>
 <div class="sharethis-inline-share-buttons" style="float: right;">
 </div>
 Gepubliceerd: zaterdag 23 januari 2021 18:08
 <br/>
 Geschreven door: LV
 <br/>
 <hr style="margin-top: 8px;"/>
 <div itemprop="articleBody">
  <p>
   Woensdagochtend stond de helft van subkamp Aan de haven klaar om aan de slag te gaan met het pionieren van vlotten. De andere helft van het subkamp kon deze ochtend lekker rustig aan doen, aangezien zij de avond ervoor de avond- /nachthike hebben gelopen.
  </p>
  <p>
   De teams bestonden uit negen á tien deelnemers vanuit diverse scoutinggroepen, waardoor men elkaar beter kon leren kennen en er een echt subkampgevoel werd gecreëerd. De explorers gingen aan de slag met pionierpalen, touwen en tonnen en zodra het ook maar op iets van een vlot leek, konden ze te water.
  </p>
  <p>
   Het doel was om zo snel mogelijk met het gehele team rond de natuurlijke boei te peddelen, maar zonder te zwemmen en met zelf gefabriceerde peddels. Droog blijven bleek toch wat lastig te zijn... Bekijk de beelden in de aftermovie van dag drie.
  </p>
  <p>
   Het hele spektakel vond plaats in en rondom de poel naast de houten molen op de Centrale Markt. Maandag zal de andere helft van het subkamp te water gaan om te proberen de gezette records te verbreken.
  </p>
  <link href="/components/com_nawakaarticle/flickity.min.css" media="screen" rel="stylesheet" type="text/css"/>
  <script src="/components/com_nawakaarticle/flickity.pkgd.min.js">
  </script>
  <div class="flickity" data-flickity='{ "imagesLoaded": true, "percentPosition": false }'>
   <img src="https://nawaka.scouting.nl/images/articles/20180808-SB-0140.jpg"/>
   <img src="https://nawaka.scouting.nl/images/articles/20180808-SB-9831.jpg"/>
  </div>
 </div>
</div>
