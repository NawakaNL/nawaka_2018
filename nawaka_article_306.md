


![](https://nawaka.scouting.nl/images/articles/43326565124_9315bf8ac8_h.jpg)


 Foto: Robbert van der Gaag
 

Wrikken - Palmeiland
---------------------





 Gepubliceerd: zaterdag 23 januari 2021 18:09
   

 Geschreven door: LD
   




 Vanavond stonden de scouts van Palmeiland te popelen om te wrikken. Wrikken is een van de zwaarste onderdelen van het varen met een vlet. De wedstrijden werden afgelegd op een baan van 100 meter. Per wedstrijd startten vier boten te gelijk om te strijden op de baan.
 



 De wrikwedstrijden kostten de scouts ontzettend veel kracht en energie. Tijdens het wachten konden de anderen Dirhams verdienen op het veldje bij de nautische steiger. Slaan op de kop van de palmboom, een palmboomhoed maken, tatoeages zetten, kegels gooien en allerlei andere kleine spellen stonden klaar voor de wachtende scouts.
 



 Wrikken werd vroeger gebruikt in havens en de binnenvaart als er niet genoeg ruimte was om de roeien. Nu is het voornamelijk een manier van voortbewegen zonder motor en zeil op het water. Tijdens de wedstrijden wrikken de boten op een uitgelegde baan om de snelste tijd.
 



 De drie winnaars van de subkampen worden doorgeschoven naar de finale van alle subkampen bij elkaar. De uitslagen zijn nog niet bekend, maar het was wel superspannend met sommige boten.
 






![](https://nawaka.scouting.nl/images/articles/29108243627_ef51b3cd1f_h.jpg)
![](https://nawaka.scouting.nl/images/articles/43996748722_ae70fd1241_h.jpg)
![](https://nawaka.scouting.nl/images/articles/29108243707_6fb6900cab_h.jpg)



