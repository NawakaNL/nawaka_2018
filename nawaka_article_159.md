


![](https://nawaka.scouting.nl/images/articles/20180805JER_9379_resize.jpg)


 Foto: Jeroen Roos
 

Beleef het Actieveld!
----------------------





 Gepubliceerd: zaterdag 23 januari 2021 18:07
   

 Geschreven door: LV
   




 Op het Actieveld is ontzettend veel te beleven! Escaperooms, mudrace, blij dat ik glij, archery tag, tokkelen, mega schuim disco en nog veel meer!
 



 Naast twee escaperooms is er ook een escape challange. Ga de uitdaging aan om binnen het aangegeven tijdstip de acht ruimtes te ontmantelen. Na deze ontsnapping steek je over naar de mudrace, waar je vooral je oude kleding aan moet trekken om de obstakels over te gaan. Toe aan wat verkoeling? Ga dan eens naar de waterestafette, dweilhockey en het tobbe steken. Kom jij droog over?
 



 Een echte eyecatcher is de mega schuim disco met een b(r)ad van Fortuin. De leukste en foutste hitjes komen langs en het schuim vliegt je om de oren. Achterin het veld ga je de competitie 'catch the flag' aan door middel van de archery tag. Weet jij de pijlen te ontwijken en de vlag te veroveren?
 



 Last but not least is de actie in de hoogte. Lukt het jou om de klimmuur op te gaan? Is deze uitdaging voor jou niet groot genoeg? Probeer dan eens de snelste te zijn Â en word een dagwinnaar! Eenmaal boven gekomen ga je ofwel met de tokkelbaan of met een trapezesprong naar beneden.
 



 Weet jij al wat je absoluut niet wilt missen?
 




