


![](https://nawaka.scouting.nl/images/articles/20180806-RG-_MG_9195.jpg)


 Foto: Robbert van der Gaag
 

Pannenkoekenfestijn bij subkamp Rif
------------------------------------





 Gepubliceerd: zaterdag 23 januari 2021 18:08
   




 In het Nawakafé op de Centrale Markt hebben de welpen van subkamp Rif een pannenkoekenfestijn gehouden.
 



 Meer dan 300 hongerige welpen zaten al te wachten in het Nawakafé op de Centrale Markt op een heerlijke pannenkoek. Het Nawakafé was gezellig versierd en alle kinderen zaten aan grote tafels door elkaar heen te wachten. Iedereen was met elkaar aan het kletsen toen alle pannenkoeken door de subkampstaf naar binnen werden gebracht. Op het podium werden nog extra pannenkoeken gebakken en er werden leuke liedjes gedraaid. Iedereen kreeg een pannenkoek en mocht deze zelf beleggen met stroop of poedersuiker.
 



 De welpen genoten allemaal op hun eigen manier van deze lekkernij. Zo werden ze in één keer naar binnen gepropt, in stukjes gesneden, opgerold, met of zonder beleg en ga zo maar door. Er waren kinderen zelfs zo ondersteboven van de pannenkoeken dat ze die ondersteboven op hebben gegeten. De welpen hebben hun buiken rond gegeten en zijn daarna terug gegaan naar subkamp Rif om hun kampement af te maken en uit te buiken.
 






![](https://nawaka.scouting.nl/images/articles/20180806-RG-_MG_9203.jpg)
![](https://nawaka.scouting.nl/images/articles/20180806-RG-_MG_9208.jpg)
![](https://nawaka.scouting.nl/images/articles/20180806-RG-_MG_9211.jpg)
![](https://nawaka.scouting.nl/images/articles/20180806-RG-_MG_9232.jpg)



