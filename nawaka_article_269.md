


NKW boulevard - Een kanon voor je tent
---------------------------------------





 Gepubliceerd: zaterdag 23 januari 2021 18:09
   

 Geschreven door: NR
   




 De scoutsleiding van de Heenetrecht uit Tholen werd vanochtend wakker met een bijzondere verrassing. Toen ze buiten kwamen bleek het kanon van subkamp Waterval voor hun tent te staan. Een vreemde manier om iemand een goedemorgen te wensen.
 



 Ze zijn daarna op pad gegaan om de daders van deze misdaad te vinden. Deze zoektocht was echter niet heel erg moeilijk. De eerste stop die ze maakten was bij de leiding van hun explorers, en deze bekenden bijna gelijk.
 



 Diezelfde dag hadden de explorers van hun groep ook nog eens het lef om te bietsen voor eten. Dit vond de scoutsleiding niet raar, maar gewoon heel bijzonder. We spraken Nikki (21) en zij gaf aan dat de explorers nog een revanche kunnen verwachten, meer liet ze er niet over los. Dus explorers van de Heenetrecht, wees gewaarschuwd!
 




