


Financiële GO op de begroting
------------------------------





 Gepubliceerd: zaterdag 23 januari 2021 18:06
   




 Wij, Henk en Marijn, de penningmeesters van Nawaka 2018, zijn er ondersteboven van; we hebben een GO op de begroting van Nawaka 2018! Dan vragen jullie je waarschijnlijk af waarom dat voor jullie van belang is?
 



 Een GO op de begroting betekent dat we als organisatie toestemming hebben om geld uit te gaan geven voor organiseren van Nawaka. Velen van jullie zijn al een behoorlijk tijdje bezig met de voorbereidingen van jullie activiteiten, maar konden een aantal dingen nog niet doen om dat we nog geen toestemming hadden om geld uit te geven. Nu mag dat wel en kunnen jullie verder met de voorbereidingen van een heel gaaf kamp met bijna 4.000 deelnemers.
 



 Voor de meeste kleine betalingen mogen jullie gebruik maken van de ‘simpled card’. Dat is een betaalkaart met daarop een limiet bedrag. Deze kunnen jullie gebruiken en zo hoeven jullie zelf geen geld voor te schieten en daarna weer te declareren. Vooralsnog gaan de medewerkers van de subkampen daarvan gebruik maken.
   

 Verdere informatie over betalingen e.d. kunnen jullie verkrijgen bij de budgetbewaker van jullie dienst en van jullie diensthoofd. Er is tevens een instructie beschikbaar. Als je bestellingen wilt doen of dingen wilt aanschaffen overleg dat in ieder geval met de budgetbewaker van je eigen dienst. Wij wensen jullie en ons een mooie voorbereiding voor een geweldig kamp. Het is bijna zover!!
 



 Henk Kwant
   

 Marijn Anneveld
 



 (Penningmeesters/hoofden dienst financiën Nawaka 2018)
 




